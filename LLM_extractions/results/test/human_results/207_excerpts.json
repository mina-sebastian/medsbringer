[
    {"excerpt": "Grupa farmacoterapeutică: antiglaucomatos şi miotic, inhibitor al anhidrazei carbonice."},
    {"excerpt": "epilepsie (ca tratament adjuvant, mai ales pentru petit mal la copil, epilepsie catamenială, epilepsie posttraumatică);\n- insuficienţă cardiacă congestivă;\n- tratamentul simptomatic al hipercapniei în cursul episoadelor acute de cord pulmonar cronic;\n- edeme induse medicamentos;\n- obezitate;\n- disgravidie tardivă, preeclampsie;\n- sindrom Menière;"},
    {"excerpt": "hipersensibilitate la acetazolamidă sau la oricare dintre componenţii produsului;\n- hipersensibilitate la sulfamide;\n- ciroză hepatică;\n- insuficienţă renală cu anurie;\n- boală Addison;\n- acidoză, stări de hiponatriemie şi hipokaliemie;\n- comă sau precomă diabetică;\n- litiază renală."},
    {"excerpt": "Acetazolamida nu se administrează timp îndelungat în glaucomul cronic congestiv cu unghi închis, deoarece permite închiderea organică a unghiului, agravarea glaucomului fiind mascată de scăderea presiunii intraoculare."},
    {"excerpt": "Asemenea altor inhibitori ai anhidrazei carbonice, acetazolamida produce hiperglicemie, reducând eficienţa antidiabeticelor orale."},
    {"excerpt": "Creşte riscul toxic al salicilaţilor, mai ales la nivelul sistemului nervos central, prin creşterea concentraţiei plasmatice şi în creier."},
    {"excerpt": "Creşte riscul de hipokaliemie prin asocierea cu digitalice, glucocorticoizi, alte diuretice (tiazide sau de ansă) sau laxative iritante. Astfel, se măreşte riscul apariţiei torsadei vârfurilor în asociere cu medicamente antiaritmice, de tip bepridil, chinidinice (clasa Ia), sotalol şi amiodaronă sau neantiaritmice: prenilamină, vincamină."},
    {"excerpt": "Prelungeşte timpul de înjumătăţire plasmatică a procainei, îndeosebi în cazul insuficienţei renale sau hepatice."},
    {"excerpt": "Creşte riscul de precipitare cristalină în urină prin asociere cu metenamina."},
    {"excerpt": "Acetazolamida, administrată oral sau parenteral, a demonstrat un potenţial teratogen la animale (şoareci, şobolani, hamsteri şi iepuri)."},
    {"excerpt": "Dozele mari provoacă hipokaliemie (se recomandă administrarea de săruri de potasiu), somnolenţă, parestezii ale feţei şi extremităţilor, mai rar oboseală, nervozitate, tremor, depresie, dezorientare, ataxie, sete, tulburări digestive (anorexie, vomă), uneori erupţii cutanate alergice. Poate determina comă hepatică la pacienţii cirotici."},
    {"excerpt": "Foarte rar: agranulocitoză, trombocitopenie, aplazie medulară, probabil prin hipersensibilizare la sulfamide; de asemenea, leziuni renale, surditate şi miopie trecătoare (situaţii în care se întrerupe medicaţia)."},
    {"excerpt": "Tratamentul îndelungat poate cauza: acidoză hipokaliemică (se impune asocierea clorurii de potasiu), calculoză renală (îndeosebi calcică), hiperglicemie, hiperuricemie cu criză acută de gută."},
    {"excerpt": "Se impune monitorizarea şi corectarea balanţei hidro-electrolitice. Deşi este distribuită intraeritrocitic şi puternic legată de proteinele plasmatice, acetazolamida este dializabilă, fapt deosebit de important în prezenţa insuficienţei renale."}
]