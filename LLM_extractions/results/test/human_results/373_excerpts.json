[
    {"excerpt": "Acid tranexamic Kabi conține acid tranexamic, care aparține unei grupe de medicamente denumite antihemoragice; antifibrinolitice, aminoacizi. Acid tranexamic Kabi este utilizat la adulți și copii și adolescenți cu vârsta peste un an pentru prevenirea și tratamentul sângerărilor determinate de un proces care inhibă coagularea sângelui, denumit fibrinoliză."},
    {"excerpt": "Ca urmare a riscului de edem cerebral și convulsii, nu se recomandă injectarea intratecală și intraventriculară și nici aplicarea intracerebrală."},
    {"excerpt": "Atunci când Acid tranexamic Kabi soluție injectabilă este utilizat timp îndelungat și continuu, sunt indicate examinări oftalmologice regulate (examinări ale ochiului, care includ acuitatea vizuală, vederea culorilor, examenul fundului de ochi, câmpul vizual etc.). În cazul apariției semnelor de boală la nivelul ochiului, în special al afecțiunilor retinei, după consultarea unui specialist, medicul dumneavoastră trebuie să ia o decizie privind necesitatea utilizării pe termen lung a Acid tranexamic Kabi soluție injectabilă, în cazul dumneavoastră."}
]