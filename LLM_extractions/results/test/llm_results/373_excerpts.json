[
    {
        "excerpt": "Adresațivă medicului dumneavoastră, farmacistului sau asistentei medicale înainte să vi se administreze Acid tranexamic Kabi. Spuneți medicului dumneavoastră dacă vă aflați în oricare dintre următoarele situații, pentru al ajuta să decidă dacă Acid tranexamic Kabi este adecvat pentru dumneavoastră: Dacă ați urinat cu sânge, Acid tranexamic Kabi poate cauza blocarea tractului urinar. Dacă aveți un risc de formare a cheagurilor de sânge. Dacă prezentați formare de cheaguri de sânge sau sângerare în exces, în tot organismul dumneavoastră (coagulare intravasculară diseminată), sar putea ca Acid tranexamic Kabi să nu fie potrivit pentru dumneavoastră, cu excepția cazului în care aveți o sângerare cu instalare bruscă și severă, iar testele de sânge arată că este activat procesul care inhibă formarea cheagurilor de sânge, denumit fibrinoliză. Dacă ați avut convulsii, Acid tranexamic Kabi nu trebuie administrat. Medicul dumneavoastră trebuie să utilizeze cea mai mică doză posibilă pentru a evita apariția convulsiilor după tratamentul cu Acid tranexamic Kabi. Dacă urmați tratament îndelungat cu Acid tranexamic Kabi, trebuie acordată atenție posibilelor tulburări de vedere a culorilor și, dacă este necesar, tratamentul trebuie întrerupt. Atunci când Acid tranexamic Kabi soluție injectabilă este utilizat timp îndelungat și continuu, sunt indicate examinări oftalmologice regulate (examinări ale ochiului, care includ acuitatea vizuală, vederea culorilor, examenul fundului de ochi, câmpul vizual etc.). În cazul apariției semnelor de boală la nivelul ochiului, în special al afecțiunilor retinei, după consultarea unui specialist, medicul dumneavoastră trebuie să ia o decizie privind necesitatea utilizării pe termen lung a Acid tranexamic Kabi soluție injectabilă, în cazul dumneavoastră."
    },
    {
        "excerpt": "Acid tranexamic Kabi împreună cu alte medicamente Spuneți medicului dumneavoastră sau farmacistului dacă luați, ați luat recent sau sar putea să luați orice alte medicamente. În special, trebuie să spuneți medicului dumneavoastră dacă luați: alte medicamente care ajută sângele să se coaguleze, denumite medicamente antifibrinolitice medicamente care previn coagularea sângelui, denumite medicamente trombolitice medicamente contraceptive orale."
    }
]