[
    {"excerpt": "Grupa farmacoterapeutică: antiglaucomatos şi miotic, inhibitor al anhidrazei carbonice."},
    {"excerpt": "tratamentul simptomatic al hipercapniei în cursul episoadelor acute de cord pulmonar cronic;"},
    {"excerpt": "Acetazolamida nu se administrează timp îndelungat în glaucomul cronic congestiv cu unghi închis, deoarece permite închiderea organică a unghiului, agravarea glaucomului fiind mascată de scăderea presiunii intraoculare."},
    {"excerpt": "Se recomandă prudenţă în administrarea în diabet, afecţiuni renale şi hepatice, gută sau în condiţii de dezechilibru electrolitic sever."},
    {"excerpt": "Asemenea altor inhibitori ai anhidrazei carbonice, acetazolamida produce hiperglicemie, reducând eficienţa antidiabeticelor orale."},
    {"excerpt": "Asocierea cu litiul duce la scăderea efectului acestuia, prin creşterea ratei de eliminare a lui."},
    {"excerpt": "Creşte riscul toxic al salicilaţilor, mai ales la nivelul sistemului nervos central, prin creşterea concentraţiei plasmatice şi în creier."},
    {"excerpt": "Creşte riscul de hipokaliemie prin asocierea cu digitalice, glucocorticoizi, alte diuretice (tiazide sau de ansă) sau laxative iritante."},
    {"excerpt": "Prelungeşte timpul de înjumătăţire plasmatică a procainei, îndeosebi în cazul insuficienţei renale sau hepatice."},
    {"excerpt": "Creşte riscul de precipitare cristalină în urină prin asociere cu metenamina."},
    {"excerpt": "Acetazolamida, administrată oral sau parenteral, a demonstrat un potenţial teratogen la animale (şoareci, şobolani, hamsteri şi iepuri)."},
    {"excerpt": "Nu există însă studii corespunzătoare la femei gravide, motiv pentru care produsul nu se va administra în timpul sarcinii (îndeosebi în primul trimestru), decât dacă efectul benefic potenţial justifică riscul potenţial al tratamentului asupra fătului."},
    {"excerpt": "Datorită riscului de apariţie a fenomenelor secundare la copil, se va decide de către medic dacă se va sista alăptarea sau tratamentul cu acetazolamidă, ţinând cont de importanţa tratamentului pentru mamă."},
    {"excerpt": "Dozele mari provoacă hipokaliemie (se recomandă administrarea de săruri de potasiu), somnolenţă, parestezii ale feţei şi extremităţilor, mai rar oboseală, nervozitate, tremor, depresie, dezorientare, ataxie, sete, tulburări digestive (anorexie, vomă), uneori erupţii cutanate alergice."},
    {"excerpt": "Poate determina comă hepatică la pacienţii cirotici."},
    {"excerpt": "Foarte rar: agranulocitoză, trombocitopenie, aplazie medulară, probabil prin hipersensibilizare la sulfamide; de asemenea, leziuni renale, surditate şi miopie trecătoare (situaţii în care se întrerupe medicaţia)."},
    {"excerpt": "Tratamentul îndelungat poate cauza: acidoză hipokaliemică (se impune asocierea clorurii de potasiu), calculoză renală (îndeosebi calcică), hiperglicemie, hiperuricemie cu criză acută de gută."},
    {"excerpt": "Deşi este distribuită intraeritrocitic şi puternic legată de proteinele plasmatice, acetazolamida este dializabilă, fapt deosebit de important în prezenţa insuficienţei renale."}
]