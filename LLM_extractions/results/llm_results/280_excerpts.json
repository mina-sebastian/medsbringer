[
    {"excerpt": "aveți o afecțiune în care sistemul imunitar nu funcționează bine și este mai puțin capabil să lupte împotriva infecțiilor (de exemplu, dacă aveți infecție cu HIV sau SIDA, sau urmați un tratament pentru cancer sau dacă ați avut un transplant de măduvă osoasă)."},

    {"excerpt": "Sarcina, alăptarea și fertilitatea Dacă sunteți gravidă sau alăptați, credeți că ați putea fi gravidă sau intenționați să rămâneți gravidă, adresați-vă medicului dumneavoastră sau farmacistului pentru recomandări înainte de a lua acest medicament. Medicul dumneavoastră vă va recomanda Aciclovir Terapia cremă numai dacă este absolut necesar."},

    {"excerpt": "Reacții alergice foarte rare (pot afecta până la 1 din 10000 persoane) Dacă aveți o reacție alergică, încetați să utilizați Aciclovir Terapia și consultați imediat un medic. Semnele pot include: erupții cutanate, mâncărime sau urticarie pe piele umflarea feței, buzelor, limbii sau a altor părți ale corpului dumneavoastră respirație dificilă, respirație șuierătoare sau probleme de respirație febră inexplicabilă și senzație de leșin, în special la ridicarea în picioare."},

    {"excerpt": "Raportarea reacțiilor adverse Dacă manifestați orice reacții adverse, adresați-vă medicului dumneavoastră sau farmacistului. Acestea includ orice reacții adverse nemenționate în acest prospect. De asemenea, puteți raporta reacțiile adverse direct prin intermediul sistemului național de raportare, ale cărui detalii sunt publicate pe websiteul Agenției Naționale a Medicamentului și a Dispozitivelor Medicale http://www.anm.ro/. Raportând reacțiile adverse, puteți contribui la furnizarea de informații suplimentare privind siguranța acestui medicament."}
]