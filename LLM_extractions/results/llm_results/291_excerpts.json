[{"excerpt": "Acid acetilsalicilic Krka conține acid acetilsalicilic, care, atunci când este utilizat în doze mici, aparține unui grup de medicamente numite antiagregante plachetare. Trombocitele (plachetele sanguine) sunt celule mici din sânge care determină coagularea sângelui și sunt implicate în tromboză. Atunci când un cheag de sânge se formează întro arteră, acesta oprește fluxul de sânge și se întrerupe alimentarea cu oxigen. Atunci când acest lucru se întâmplă la nivelul inimii poate provoca infarct miocardic sau angină pectorală; la nivelul creierului poate cauza accident vascular cerebral."}, {"excerpt": "Decizia privind inițierea tratamentului și dozarea adecvată trebuie să fie luată de către medic. Acest medicament nu se recomandă în cazuri de urgență. Poate fi folosit doar ca tratament preventiv."}, {"excerpt": "Acidul acetilsalicilic poate provoca sindrom Reye când este utilizat la copii şi adolescenţi. Sindromul Reye este o boală foarte rară, care afectează creierul și ficatul, și poate pune viața în pericol."}]