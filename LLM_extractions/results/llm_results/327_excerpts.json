[
    {
        "excerpt": "Acid acetilsalicilic Krka conține acid acetilsalicilic, care, atunci când este utilizat în doze mici, aparține unui grup de medicamente numite antiagregante plachetare. Trombocitele (plachetele sanguine) sunt celule mici din sânge care determină coagularea sângelui și sunt implicate în tromboză. Atunci când un cheag de sânge se formează întro arteră, acesta oprește fluxul de sânge și se întrerupe alimentarea cu oxigen. Atunci când acest lucru se întâmplă la nivelul inimii poate provoca infarct miocardic sau angină pectorală; la nivelul creierului poate cauza accident vascular cerebral."
    },
    {
        "excerpt": "Decizia privind inițierea tratamentului și dozarea adecvată trebuie să fie luată de către medic."
    },
    {
        "excerpt": "Spuneţi medicului dumneavoastră sau farmacistului dacă luaţi, aţi luat recent sau sar putea să luaţi orice alte medicamente. Efectul tratamentului poate fi influențat dacă acid acetilsalicilic este luat în același timp cu alte medicamente pentru: subţierea sângelui/prevenirea formării cheagurilor de sânge sau dizolvarea acestora (de exemplu warfarină, heparină, clopidogrel, alteplază); rejecția de organe după transplant (ciclosporină, tacrolimus); tensiune arterială mare (de exemplu diuretice, inhibitori ai ECA); reglarea bătăilor inimii (digoxină); tulburare maniacodepresivă (litiu); durere și inflamație (de exemplu, AINS precum ibuprofen sau corticosteroizi); durere și scăderea febrei (metamizol), când efectul acid acetilsalicilic asupra agregării plachetare poate fi redus dacă este administrat împreună cu metamizol; gută (de exemplu, probenecid); epilepsie (valproat, fenitoină); glaucom (acetazolamidă); cancer sau poliartrită reumatoidă (metotrexat în doze mai mici de 15 mg pe săptămână); diabet zaharat (de exemplu glibenclamidă, insulină); depresie (inhibitori selectivi ai recaptării serotoninei (ISRS), cum sunt sertralina sau paroxetina); tratamentul de substituție hormonală (când glandele suprarenale sau hipofiza au fost distruse sau îndepărtate) sau inflamație (sunt incluse bolile reumatice și inflamația intestinelor (corticosteroizi)."
    },
    {
        "excerpt": "Dacă sunteţi gravidă sau alăptaţi, credeţi că aţi putea fi gravidă sau intenţionaţi să rămâneţi gravidă, adresaţivă medicului sau farmacistului pentru recomandări înainte de a lua acest medicament. Femeile gravide nu trebuie să utilizeze acid acetilsalicilic în timpul sarcinii, cu excepţia cazului în care așa le este recomandat de către medicul lor. Nu trebuie să luați Acid acetilsalicilic Krka dacă sunteți gravidă în ultimele trei luni de sarcină, cu excepţia cazului în care medicul dumneavoastră vă recomandă acest lucru și atunci doza zilnică nu trebuie să depășească 100 mg (vezi pct. “Nu luați Acid acetilsalicilic Krka”). Utilizarea periodică sau a dozelor mari din acest medicament în ultimele trei luni de sarcină poate provoca complicații grave la mamă și făt."
    },
    {
        "excerpt": "Simptomele supradozajului pot include zgomote (țiuituri) în urechi, probleme de auz, dureri de cap, amețeli, confuzie, greață, vărsături și durere abdominală. Un supradozaj important poate duce la respirație mai rapidă decât cea normală (hiperventilație), febră, transpirații în exces, agitație, convulsii, halucinații, concentrații scăzute ale zahărului din sânge, comă și șoc."
    },
    {
        "excerpt": "Dacă observați oricare dintre următoarele reacții adverse grave, întrerupeți tratamentul cu Acid acetilsalicilic Krka și contactați imediat un medic: Respirație șuierătoare bruscă, umflarea buzelor, feței sau corpului, erupție trecătoare pe piele, leșin sau dificultăți la înghițire (reacție alergică severă). Înroșirea pielii cu formarea de vezicule sau cu desprinderea straturilor superficiale ale pielii posibil în asociere cu febră mare și dureri articulare. Acesta poate fi eritemul polimorf, sindromul StevenJohnson sau sindromul Lyell. Sângerarea sub forme neobișnuite, cum este tusea cu eliminarea de sânge, prezenţa sângelui în vărsături sau urină, sau apariția scaunelor negre."
    }
]