[
    {"excerpt": "Iritaţia, inflamaţia sau ulceraţia esofagului (esofag parte a tubului digestiv situată între gură şi stomac), adeseori însoţite de simptome precum durerea în piept, arsuri la stomac, dificultate sau durere la înghiţire, pot să apară, mai ales dacă nu beţi un pahar plin cu apă şi/sau dacă vă întindeţi în poziţie culcată după mai puţin de 30 minute după ce aţi luat Acid alendronic/Colecalciferol Zentiva."},
    {"excerpt": "Este posibil ca suplimentele de calciu, antiacidele şi unele medicamente orale să interfereze cu absorbţia Acid alendronic/Colecalciferol Zentiva dacă sunt luate în acelaşi timp."},
    {"excerpt": "Unele medicamente pentru tratamentul reumatismului sau al durerii utilizate pe termen lung, denumite antiinflamatoare nesteroidiene (AINS) (cum sunt acid acetilsalicilic sau ibuprofen) pot determina probleme digestive."},
    {"excerpt": "Este posibil ca anumite medicamente sau aditivi alimentari să împiedice ajungerea vitaminei D din Acid alendronic/Colecalciferol Zentiva în corpul dumneavoastră, inclusiv înlocuitorii sintetici ai grăsimilor, uleiurile minerale, medicamentele pentru scăderea în greutate orlistat şi medicamentele care scad colesterolul colestiramină şi colestipol. Medicamentele pentru crizele convulsive (convulsii) (cum sunt fenitoină sau fenobarbital) pot scădea eficacitatea vitaminei D."},
    {"excerpt": "Este important să luați Acid alendronic/Colecalciferol Zentiva atât timp cât medicul dumneavoastră va prescris medicamentul. Din moment ce nu se cunoaște cât timp trebuie să luați Acid alendronic/Colecalciferol Zentiva, trebuie să discutați periodic cu medicul dumneavoastră necesitatea de a continua tratamentul cu acest medicament, pentru a determina dacă Acid alendronic/Colecalciferol Zentiva este încă potrivit pentru dumneavoastră."},
    {"excerpt": "Frecvente (pot afecta până la 1 din 10 persoane): arsuri la stomac; dificultate la înghiţire; durere la înghiţire; ulceraţie esofagiană (esofag parte a tubului digestiv situată între gură şi stomac) care poate determina durere în piept, arsuri în capul pieptului sau dificultate sau durere la înghiţire."},
    {"excerpt": "Rare (pot afecta până la 1 din 1000 persoane): reacţii alergice cum sunt urticaria,umflarea feţei, buzelor, limbii şi/sau faringelui, care pot determina dificultăţi la respiraţie sau la înghiţire; reacţii severe la nivelul pielii, durere la nivelul gurii şi/sau a maxilarului, umflare sau sensibilitate la atingere în interiorul gurii, amorţeală sau o senzaţie de greutate la nivelul maxilarului sau pierdere a unui dinte. Acestea pot fi semne de distrugere a osului la nivelul maxilarului (osteonecroză), în general asociate cu întârzierea vindecării şi infecţie, apărute de obicei după extracţia unui dinte."},
    {"excerpt": "Rare (pot afecta până la 1 din 1000 de persoane): simptome ale concentraţiei scăzute a calciului în sânge, inclusiv crampe sau spasme musculare şi/sau senzaţie de furnicături la nivelul degetelor sau în jurul gurii, ulcere gastrice sau peptice (uneori severe sau cu sângerare), ulcere la nivelul gurii, îngustare a esofagului (esofag parte a tubului digestiv situată între gură şi stomac), erupţie pe piele agravată de către lumina solară."},
    {"excerpt": "Discutați cu medicul dumneavoastră dacă aveți durere la nivelul urechii, secreție din ureche și/sau infecție a urechii. Acestea ar putea fi semne ale deteriorării oaselor de la nivelul urechii."}
]