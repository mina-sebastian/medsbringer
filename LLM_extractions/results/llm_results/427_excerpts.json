[{"excerpt": "Aminoglicozide (medicamente împotriva anumitor tipuri de bacterii) \nciclosporină, tacrolimus (pentru inhibarea sistemul imunitar după transplantul de organe)"}, {"excerpt": "Alte precauţii \nÎn timpul tratamentului de lungă durată, la utilizarea de doze mari de analgezice, poate să apară \ndurerea de cap care nu trebuie tratată prin creşterea dozelor din acest medicament. Utilizarea de rutină \na analgezicelor poate determina leziuni renale permanente şi risc de insuficienţă renală. \nIbuprofen poate prelungi temporar timpul de sângerare. \nÎn tratamentul de lungă durată cu Adagin, este necesar controlul periodic al funcției hepatice și renale, \nprecum și a numărului celulelor sanguine (hemoleucograma cu formulă leucocitară). \nAdagin poate reduce posibilitatea de a rămâne gravidă. Trebuie să discutaţi cu medicul dumneavoastră \ndacă planificaţi să rămâneţi gravidă sau dacă aveţi probleme în a rămâne gravidă. Vezi pct. “Sarcina, \nalăptarea şi fertilitatea”."}, {"excerpt": "Reacţii adverse posibile \nPosibilitatea de apariţie a reacţiilor adverse creşte la doze mai mari şi la o durată mai lungă de \ntratament. \nUrmătoarele reacţii adverse sunt grave şi necesită intervenţie imediată dacă apar. Trebuie să încetaţi \nîn a mai lua Adagin şi să vă adresaţi imediat medicului dumneavoastră dacă apar următoarele \nsimptome: \nScaune de culoarea păcurii sau vărsături cu sânge (ulcer la nivelul tractului digestiv cu sângerare, \nreacție adversă frecventă) \nUmflare a feţei, a limbii sau a gâtului (laringe) care poate determina dificultăţi la înghițire sau \nrespiraţie, și urticarie (angioedem, reacție adversă mai puțin frecventă) \nBătăi rapide ale inimii, scădere severă a tensiunii arteriale sau şoc cu potenţial letal (reacție \nanafilactică, reacție adversă rară) \nDacă prezentați simptome precum febră și deteriorarea gravă a stării dumneavoastră generale, sau \nfebră și simptome de infecție locală precum durere în gât/faringe/gură sau probleme urinare, \ntrebuie să mergeți imediat la medicul dumneavoastră. Ibuprofen poate cauza scăderea numărului \nde celule albe din sânge și rezistența dumneavoastră la infecții poate fi redusă (agranulocitoză, \nreacție adversă foarte rară). Este important să vă informați medicul despre tratamentul \ndumneavoastră. \nPete roșiatice plane asemănătoare unor ținte, sau pete circulare pe trunchi deseori cu vezicule în \ncentru, piele exfoliată, ulcerații la nivelul gurii, gâtului, nasului, organelor genitale și ochilor. \nAceste erupții cutanate grave pot fi precedate de febră și simptome asemănătoare gripei \n(dermatită exfoliativă, eritem polimorf, sindrom StevensJohnson, necroliză epidermică toxică, \nreacții adverse foarte rare)"}]