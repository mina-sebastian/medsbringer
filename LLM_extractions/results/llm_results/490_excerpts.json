[
    {
        "excerpt": "Advil Răceală și Gripă conține două substanțe active, ibuprofen și pseudoefedrină. Ibuprofenul aparține unui grup de medicamente numite „medicamente antiinflamatoare nesteroidiene” (AINS). Acestea ajută la ameliorarea durerii și scăderea temperaturii crescute (febră). Pseudoefedrina aparține unui grup de medicamente numite „vasoconstrictoare”. Acestea ajută la eliberarea căilor nazale și ameliorează congestia nazală."
    },
    {
        "excerpt": "Nu luați Advil Răceală și Gripă dacă: sunteţi alergic la ibuprofen sau pseudoefedrină sau la oricare dintre celelalte componente ale acestui medicament enumerate la pct. 6 sau dacă ați avut în trecut o reacție alergică la un medicament similar, cum este acidul acetilsalicilic sau alt AINS. Semnele unei reacții alergice includ erupție trecătoare pe piele, urticarie, mâncărimi, dificultăți în respirație, senzație de constricție în piept, umflarea gurii, feței, buzelor sau limbii"
    },
    {
        "excerpt": "Pseudoefedrina provoacă îngustarea vaselor de sânge (vasoconstricție). Această acțiune poate fi asociată cu apariția bruscă a următoarelor afecțiuni medicale care necesită consult medical imediat: Sindrom coronarian acut (SCA): acesta include simptome cum ar fi infarct miocardic sau angină pectorală instabilă. Ambele sunt asociate cu un tip de durere severă la nivelul pieptului, cauzată de blocarea aportului de sânge către zone ale inimii. Durerea bruscă la nivelul pieptului sau disconfortul (o senzație de presiune sau de strângere) poate radia de la nivelul pieptului către brațe, maxilar, gât, spate sau abdomen. Totodată vă puteți simți slăbit sau amețit, puteți transpira sau puteți avea dificultăți de respirație în repaus. Întrerupeți imediat administrarea Advil Răceală și Gripă și solicitați imediat asistență medicală dacă dezvoltați simptome care pot fi semne ale SCA."
    },
    {
        "excerpt": "Au fost raportate cazuri de sindrom de encefalopatie posterioară reversibilă (SEPR) și sindrom de vasoconstricție cerebrală reversibilă (SVCR) în urma utilizării medicamentelor care conțin pseudoefedrină. SEPR și SVCR sunt afecțiuni rare care pot implica un aport redus de sânge la nivelul creierului. Opriți imediat utilizarea Advil Răceală și Gripă și solicitați imediat asistență medicală dacă dezvoltați simptome care pot fi semne ale SEPR sau SVCR (vezi pct. 4 „Reacții adverse posibile” pentru simptome)."
    },
    {
        "excerpt": "Medicamentele antiinflamatorii şi analgezicele cum este ibuprofenul, pot fi asociate unui risc uşor crescut de infarct miocardic sau atac cerebral, mai ales dacă este utilizat în doze mari. Nu depăşiţi doza recomandată sau durata de tratament."
    },
    {
        "excerpt": "Dacă luați Advil Răceală și Gripă mai mult decât trebuie, adresațivă unui medic sau mergeți la spital imediat, deoarece puteți avea nevoie de asistență medicală. Luați ambalajul medicamentului cu dumneavoastră. Sau dacă copiii au luat medicamentul în mod accidental, adresațivă imediat unui medic sau mergeți la cel mai apropiat spital pentru o evaluare a riscului existent și pentru sfaturi privind măsurile care trebuie luate. Luați ambalajul medicamentului cu dumneavoastră."
    }
]