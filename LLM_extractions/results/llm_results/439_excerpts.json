[
    {
        "excerpt": "Adresațivă medicului dumneavoastră înainte să luaţi Adagin Forte: dacă aveţi lupus eritematos sistemic (LES) sau alte afecţiuni autoimune dacă există în familie o tulburare în producerea pigmentului roşu din sânge (porfirie) dacă aveţi afecţiuni intestinale inflamatorii cronice, cum sunt inflamaţia colonului cu ulcere (colită ulcerativă), o inflamaţie care afectează tractul digestiv (boală Crohn) sau alte afecţiuni ale stomacului sau intestinului dacă aveţi tulburări de formare a celulelor sanguine dacă aveţi probleme legate de mecanismul de coagulare normal al sângelui dacă aveţi alergii, febra fânului, astm bronşic, inflamare cronică a mucoasei nasale, polipi nazali sau afecţiuni obstructive cronice ale tractului respirator, deoarece ibuprofen poate cauza îngustarea căilor respiratorii cu dificultăţi în respiraţie (bronhospasm) dacă aveți insuficiență hepatică sau renală dacă aveţi probleme ale inimii, inclusiv insuficiență cardiacă, angină pectorală (durere în piept) sau ați avut un infarct miocardic, operație de bypass sau orice fel de accident vascular cerebral sau accident ischemic tranzitoriu ,,AIT’’) sau aveţi de probleme de circulaţie la nivelul arterelor mâinilor sau picioarelor (boală arterial periferică). Vezi pct. “Efecte asupra inimii şi creierului”. dacă aţi avut recent o intervenţie chirurgicală majoră dacă sunteţi în primele şase luni de sarcină dacă alăptaţi. dacă aveți o infecție (vezi pct. “Infecții\")"
    },
    {
        "excerpt": "Reacții cutanate grave, care includ dermatită exfoliativă, eritem polimorf, sindrom StevensJohnson, necroliză epidermică toxică, reacție la medicament cu eozinofilie și afectare sistemică (DRESS), pustuloză exantematică generalizată acută (PEGA) au fost raportate în asociere cu tratamentul cu ibuprofen. Opriți utilizarea Adagin Forte și solicitați imediat îngrijiri medicale dacă observați orice fel de simptome asociate cu aceste reacții cutanate grave descrise la pct. 4."
    },
    {
        "excerpt": "În timpul tratamentului cu ibuprofen au fost raportate unele cazuri de meningită (manifestată ca rigiditate a gâtului, dureri de cap, greață, vărsături, febră sau dezorientare). Deși această afecțiune este mai probabilă la pacienții cu boli autoimune preexistente, precum lupus eritematos sistemic sau boală mixtă a țesutului conjuntiv, a fost raportată și la pacienți care nu au o boală veche."
    },
    {
        "excerpt": "În tratamentul de lungă durată cu Adagin Forte este necesar controlul periodic al funcției hepatice și renale, precum și a numărului celulelor sanguine (hemoleucograma cu formulă leucocitară). Adagin Forte poate reduce posibilitatea de a rămâne gravidă. Trebuie să discutaţi cu medicul dumneavoastră dacă planificaţi să rămâneţi gravidă sau dacă aveţi probleme în a rămâne gravidă. Vezi pct. “Sarcina, alăptarea şi fertilitatea”."
    },
    {
        "excerpt": "Simptomele supradozajului includ greață, dureri de stomac, diaree, vărsături (pot fi însoțite de sânge), dureri de cap, țiuituri în urechi, confuzie și mișcări necontrolate ale ochilor. Pot apărea, de asemenea, sângerări la nivelul stomacului sau intestinelor.La doze mari și în cazuri de intoxicare gravă, au fost raportate somnolență, durere toracică, palpitații, pierderea conștienței, excitație, dezorientare, comă, convulsii (în special la copii), slăbiciune, amețeli, crampe (mai ales la copii), vedere încețoșată și probleme de vedere, tulburări la nivelul rinichilor, sânge în urină, leziuni la nivelul ficatului, tensiune arterială mică, senzație de corp rece, probleme de respirație, colorarea în albastru a buzelor, a limbii și a degetelor și creșterea tendinței de sângerare. De asemenea, poate apare agravarea astmului bronşic la pacienţii cu astm bronşic."
    },
    {
        "excerpt": "Reținerea de lichide în corp (edem), tensiunea arterială mare şi insuficienţa cardiacă au fost raportate în asociere cu AINS. Raportarea reacţiilor adverse Dacă manifestaţi orice reacţii adverse, adresaţivă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. De asemenea, puteţi raporta reacţiile adverse direct la Agenţia Naţională a Medicamentului şi a Dispozitivelor Medicale din România Str. Avnd reacţiile adverse, puteţi contribui la furnizarea de informaţii suplimentare privind siguranţa acestui medicament."
    }
]