[
    {
        "excerpt": "Dacă este necesară schimbarea medicamentului cu un alt medicament care conține levotiroxină, este posibil să apară un dezechilibru tiroidian. Discutați cu medicul dumneavoastră dacă aveți orice întrebări cu privire la schimbarea medicației. În timpul perioadei de tranziție este necesară o monitorizare atentă (clinică și biologică). Trebuie să spuneți medicului dumneavoastră dacă aveți orice reacții adverse, deoarece acest lucru poate indica faptul că doza trebuie ajustată în sensul creșterii sau scăderii ei."
    },
    {
        "excerpt": "Atunci când se începe tratamentul cu levotiroxină la nounăscuții prematuri cu greutate foarte scăzută la naștere, va fi monitorizată periodic tensiunea arterială, întrucât poate surveni o scădere rapidă a tensiunii arteriale (cunoscută sub denumirea de colaps circulator)."
    },
    {
        "excerpt": "Dacă urmează să fiți supus unor teste de laborator pentru monitorizarea concentrațiilor de hormoni tiroidieni, trebuie să informați medicul dumneavoastră și/sau personalul de laborator că luați sau ați luat recent biotină (numită și vitamina H, vitamina B7 sau vitamina B8). Biotina vă poate afecta rezultatele testelor de laborator. În funcție de test, rezultatele pot fi fals crescute sau fals scăzute din cauza biotinei. Este posibil ca medicul dumneavoastră să vă ceară să întrerupeți administrarea de biotină înainte de a efectua teste de laborator."
    },
    {
        "excerpt": "ACCUTHYROX poate interfera cu acţiunea altor medicamente, iar unele medicamente pot avea un efect asupra ACCUTHYROX. În mod special spuneţi medicului dumneavoastră sau farmacistului dacă luaţi următoarele medicamente: medicamente care împiedică formarea cheagurilor de sânge (de exemplu, warfarină). medicamente împotriva depresiei (de exemplu, sertralină, imipramină, amitriptilină). medicamente împotriva epilepsiei (de exemplu, fenitoină, fenobarbital, carbamazepină). medicamente împotriva diabetului zaharat. rifampicină (pentru infecţii, în mod special pentru tuberculoză). digoxină sau amiodaronă (pentru boli de inimă). propranolol (pentru tensiune arterială mare), lovastatină (pentru valori mari de colesterol), fenilbutazonă sau acid acetilsalicilic (medicamente antiinflamatoare). estrogen, medicamente care conţin estrogen şi contraceptive orale, androgeni sau corticosteroizi."
    },
    {
        "excerpt": "Dacă urmează să mergeţi la spital pentru o operaţie chirugicală, spuneţi anestezistului sau personalului medical că luaţi ACCUTHYROX. Acesta poate reacţiona cu un anestezic (ketamină) care poate să vi se administreze înaintea operaţiei."
    }
]