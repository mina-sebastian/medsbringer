[
    {"excerpt": "Ca urmare a riscului de edem cerebral și convulsii, nu se recomandă injectarea intratecală și intraventriculară și nici aplicarea intracerebrală."},
    {"excerpt": "Dacă prezentați formare de cheaguri de sânge sau sângerare în exces, în tot organismul dumneavoastră (coagulare intravasculară diseminată), sar putea ca Acid tranexamic Kabi să nu fie potrivit pentru dumneavoastră, cu excepția cazului în care aveți o sângerare cu instalare bruscă și severă, iar testele de sânge arată că este activat procesul care inhibă formarea cheagurilor de sânge, denumit fibrinoliză."},
    {"excerpt": "Dacă urmați tratament îndelungat cu Acid tranexamic Kabi, trebuie acordată atenție posibilelor tulburări de vedere a culorilor și, dacă este necesar, tratamentul trebuie întrerupt. Atunci când Acid tranexamic Kabi soluție injectabilă este utilizat timp îndelungat și continuu, sunt indicate examinări oftalmologice regulate (examinări ale ochiului, care includ acuitatea vizuală, vederea culorilor, examenul fundului de ochi, câmpul vizual etc.). În cazul apariției semnelor de boală la nivelul ochiului, în special al afecțiunilor retinei, după consultarea unui specialist, medicul dumneavoastră trebuie să ia o decizie privind necesitatea utilizării pe termen lung a Acid tranexamic Kabi soluție injectabilă, în cazul dumneavoastră."}
]