[
  {
    "excerpt": "Aboxoma conţine ca substanţă activă apixaban şi aparţine unui grup de medicamente denumite anticoagulante. Acest medicament acţionează prin prevenirea formării de cheaguri de sânge prin blocarea Factorului Xa, care este un component important în coagularea sângelui."
  },
  {
    "excerpt": "Dacă trebuie să vi se efectueze o intervenţie chirurgicală sau o procedură care poate provoca sângerare, medicul dumneavoastră vă poate cere să opriţi temporar administrarea acestui medicament pentru o perioadă scurtă de timp. Dacă nu sunteţi sigur dacă o anumită procedură vă poate provoca o sângerare, discutaţi cu medicul dumneavoastră."
  },
  {
    "excerpt": "Unele medicamente pot creşte efectele Aboxoma, în timp ce altele pot scădea aceste efecte. Medicul dumneavoastră va decide dacă veţi urma tratament cu Aboxoma atunci când luaţi aceste medicamente şi cât de atent trebuie să fiţi supravegheat."
  },
  {
    "excerpt": "Dacă luaţi mai mult Aboxoma decât vi sa recomandat, puteţi avea un risc crescut de sângerare. Dacă apare sângerare, poate fi necesară o intervenţie chirurgicală, transfuzii de sânge sau alte tratamente care ar putea inversa activitatea antifactor Xa."
  },
  {
    "excerpt": "Cu frecvenţă necunoscută (care nu poate fi estimată din datele disponibile) la nivelul abdomenului sau al spaţiului situat în spatele cavităţii dumneavoastră abdominale. Erupţie trecătoare pe piele care poate fi sub formă de vezicule şi arată ca nişte mici ţinte (pete închise la culoare în centru, înconjurate de o zonă mai palidă, cu un inel mai închis în jurul marginii) (eritem polimorf)."
  }
]