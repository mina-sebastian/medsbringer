[
    {"excerpt": "Acest medicament conţine două substanţe active care sunt utilizate în tratamentul infecţiei cu HIV: abacavir şi lamivudină. Acestea aparţin unei clase de medicamente antiretrovirale numite analogi nucleozidici inhibitori de revers transcriptază (INRT)."},
    {"excerpt": "Nu luaţi Abacavir/Lamivudină Mylan: daca sunteți alergic (hipersensibil) la abacavir (sau la oricare alt medicament care conţine abacavir (de exemplu, abacavir/lamivudină, abacavir/lamivudină/zidovudină, abacavir/dolutegravir/lamivudină), lamivudină sau la oricare dintre celelalte componente ale acestui medicament (enumerate la pct. 6)."},
    {"excerpt": "Chiar și pacienții care nu au prezentă gena HLAB*5701, pot dezvolta o reacţie de hipersensibilitate (o reacţie alergică gravă)."},
    {"excerpt": "Risc de infarct miocardic Nu se poate exclude posibilitatea ca abacavirul să crească riscul producerii unui infarct miocardic."},
    {"excerpt": "Unele medicamente interacţionează cu Abacavir/Lamivudină Mylan Acestea includ: rifampicină, pentru tratamentul infecțiilor bacteriene fenobarbital sau fenitoină, pentru tratamentul epilepsiei."},
    {"excerpt": "Abacavirul creşte viteza eliminării metadonei din organismul dumneavoastră. Dacă luați metadonă, veți fi monitorizat pentru observarea eventualelor simptome ale sindromului de întrerupere. Poate fi necesară modificarea dozei dumneavoastră de metadonă."},
    {"excerpt": "Reacţii adverse posibile În timpul terapiei pentru infecţia cu HIV poate să apară o creştere a greutăţii corporale, a concentraţiei lipidelor plasmatice şi a glicemiei."},
    {"excerpt": "În timpul tratamentului infecţiei cu HIV, poate fi dificil de stabilit dacă un simptom reprezintă o reacţie adversă a tratamentului cu Abacavir/Lamivudină Mylan sau este determinat de alte medicamente pe care le luaţi sau reprezintă un simptom al infecţiei cu HIV."},
    {"excerpt": "Reacţii de hipersensibilitate Abacavir/Lamivudină Mylan conţine abacavir (care este, de asemenea, substanţa activă din componenţa altor medicamente cum sunt abacavir/lamivudină, abacavir/lamivudină/zidovudină, abacavir/dolutegravir/lamivudină)."},
    {"excerpt": "Rare (pot afecta până la 1 din 1000 pacienţi): inflamaţie a pancreasului (pancreatită). Puteţi întâmpina dureri severe de stomac care radiază în spate, să aveţi un stomac umflat şi tare şi să vă simţiţi bolnav şi cu o stare generală de rău."},
    {"excerpt": "Foarte rare (pot afecta până la 1 din 10000 pacienţi): erupţie trecătoare pe piele, care poate forma vezicule şi arată ca nişte ţinte mici (un punct întunecat, central, încercuit de o zonă deschisă la culoare, cu un cerc întunecat la margine) (eritem polimorf) erupţie extinsă cu vezicule şi descuamări ale pielii, în special în jurul gurii, nasului, ochilor şi organelor genitale (sindrom StevensJohnson) şi o formă mai severă care provoacă descuamarea pielii pe mai mult de 30% din suprafaţa corpului (necroliză epidermică toxică)"},
    {"excerpt": "Simptome de infecție și inflamație Infecțiile vechi se pot reactiva Pacienţii cu infecţie HIV avansată (SIDA) au un sistem imunitar slăbit şi sunt mai predispuşi să dezvolte infecţii grave (infecţii oportuniste)."},
    {"excerpt": "În cazuri rare, pe măsură ce sistemul imunitar devine mai puternic, poate ataca de asemenea ţesutul sănătos din corp (afecțiuni autoimune)."}
]