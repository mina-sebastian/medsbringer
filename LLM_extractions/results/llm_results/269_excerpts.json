[
    {
        "excerpt": "Dacă este necesară schimbarea medicamentului cu un alt medicament care conține levotiroxină, este posibil să apară un dezechilibru tiroidian. Discutați cu medicul dumneavoastră dacă aveți orice întrebări cu privire la schimbarea medicației. În timpul perioadei de tranziție este necesară o monitorizare atentă (clinică și biologică). Trebuie să spuneți medicului dumneavoastră dacă aveți orice reacții adverse, deoarece acest lucru poate indica faptul că doza trebuie ajustată în sensul creșterii sau scăderii ei."
    },
    {
        "excerpt": "Atunci când se începe tratamentul cu levotiroxină la nounăscuții prematuri cu greutate foarte scăzută la naștere, va fi monitorizată periodic tensiunea arterială, întrucât poate surveni o scădere rapidă a tensiunii arteriale (cunoscută sub denumirea de colaps circulator)."
    },
    {
        "excerpt": "Dacă urmează să fiți supus unor teste de laborator pentru monitorizarea concentrațiilor de hormoni tiroidieni, trebuie să informați medicul dumneavoastră și/sau personalul de laborator că luați sau ați luat recent biotină (numită și vitamina H, vitamina B7 sau vitamina B8). Biotina vă poate afecta rezultatele testelor de laborator. În funcție de test, rezultatele pot fi fals crescute sau fals scăzute din cauza biotinei. Este posibil ca medicul dumneavoastră să vă ceară să întrerupeți administrarea de biotină înainte de a efectua teste de laborator. De asemenea, trebuie să știți că și alte produse pe care este posibil să le luați, cum ar fi multivitamine sau suplimente pentru păr, piele și unghii, pot conține biotină. Acest lucru ar putea afecta rezultatele testelor de laborator. Vă rugăm să informați medicul dumneavoastră și/sau personalul de laborator dacă luați astfel de medicamente (Vă rugăm să rețineți informațiile de la punctul Alte medicamente și AccuThyrox)."
    },
    {
        "excerpt": "Nu este recomandată utilizarea hormonilor tiroidieni pentru scăderea în greutate. Aportul de hormoni tiroidieni nu vă va reduce greutatea, dacă nivelul dumneavoastră de hormoni tiroidieni este întrun interval normal. Pot apărea reacții adverse grave sau chiar care pot pune viața în pericol dacă creșteți doza fără sfatul medicului dumneavoastră, în special atunci când este luat împreună cu alte medicamente pentru scăderea în greutate."
    },
    {
        "excerpt": "Mod de administrare Pentru a lua doza stabilită specific pentru dumneavoastră, vă rugăm să utilizaţi seringa pentru administrare orală care vă este furnizată  vezi mai jos instrucţiunile. Seringa poate fi utilizată pentru a măsura doza dumneavoastră prin extragerea soluției până la semnul corect de pe seringă. De exemplu, dacă doza dumneavoastră este 50 micrograme pe zi, atunci volumul corespunzător este: ACCUTHYROX 25 micrograme/5 ml soluţie orală  2 x 5 ml (în total 10 ml) ACCUTHYROX 50 micrograme/5 ml soluţie orală  5 ml ACCUTHYROX 100 micrograme/5 ml soluţie orală 2,5 ml Cum se utilizează seringa pentru administrare orală: Agitaţi flaconul bine, verificând să fie capacul bine strâns pe flacon. Îndepărtaţi capacul. Notă: Păstraţi capacul aproape, pentru a închide flaconul după fiecare utilizare. Împingeţi adaptorul din plastic în gâtul flaconului. Notă: Adaptorul trebuie să rămână mereu în flacon. Luaţi seringa şi verificaţi ca pistonul să fie complet tras în jos. Ţineţi flaconul vertical şi introduceţi ferm seringa pentru administrare orală în adaptorul din plastic. Întoarceţi întregul flacon cu seringa inserată în el cu susul în jos. Trageţi pistonul încet în jos, astfel încât seringa să se umple cu medicament. Împingeţi pistonul în sus, complet, pentru a îndepărta orice bule mari de aer care pot fi prinse în interiorul seringii pentru administrare orală. Apoi trageţi încet pistonul înapoi, până la volumul de care aveţi nevoie pentru doza dumneavoastră. Întoarceţi întregul flacon cu seringa inserată în el în poziţie verticală şi scoateţi seringa din flacon. Doza de medicament poate fi acum înghiţită direct din seringa pentru administrare orală. Vă rugăm să vă asiguraţi că staţi în poziţie verticală şi că pistonul este împins încet, pentru a vă permite să înghiţiţi doza. Înlocuiţi capacul securizat pentru copii după utilizare, lăsând adaptorul în locul capacului. Curăţare: După utilizare, ştergeţi exteriorul seringii cu un şerveţel curat, uscat. Demontați adaptorul și spălațil cu apă de la robinet."
    }
]