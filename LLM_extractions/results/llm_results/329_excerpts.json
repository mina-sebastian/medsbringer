[{"excerpt": "Acidul acetilsalicilic poate crește: efectele altor medicamente antiinflamatoare nesteroidiene (alte medicamente pentru ameliorarea durerii și pentru efect antiinflamator și antireumatic) și medicamente antireumatice, în general (la 3 g acid acetilsalicilic echivalent cu 6 comprimate pe zi și peste); riscul de hemoragie digestivă atunci când este utilizat concomitent cu medicamente care conțin corticosteroizi (cu excepția produselor topice sau a terapiei de substituție cu cortizon în boala Addison) sau cu alcool; efectul anticoagulantelor, cum ar fi derivații de cumarină și heparina (medicamente pentru prevenirea coagulării sângelui); riscul de sângerare atunci când este utilizat concomitent cu trombolitice sau alte antiagrengante plachetare (utilizate pentru prevenirea formării cheagurilor de sânge), cum ar fi ticlopidina; nivelurile sanguine de litiu (utilizat în tratamentul depresiei) și barbiturice; toxicitatea acidului valproic (un medicament pentru tratarea epilepsiei); efectul triiodotironinei, medicament pentru tratarea hipotiroidismului; efectul inhibitorilor selectivi ai recaptării serotoninei (ISRS): risc crescut de hemoragie gastro intestinală superioară datorită efectului sinergic; efectul metotrexatului (utilizat pentru tratarea cancerului și a artritei reumatoide); valorile sanguine ale digoxinei (medicament utilizat pentru unele afecțiuni cardiace); ciclosporină, săruri de aur, medicamente care pot afecta rinichii; efectul anumitor antibiotice (sulfonamide și combinațiile lor, de exemplu sulfametoxazol, trimetoprim); efectul sulfonilureelor, insulinei și al altor medicamente care reduc glicemia (utilizate pentru diabet). Acidul acetilsalicilic scade efectul pentru: medicamente care cresc volumul de urină eliminat (antagoniști ai aldosteronului, de exemplu spironolactonă și canrenonă și diuretice de ansă, de exemplu, furosemid) atunci când sunt administrate cu doze de 3 g acid acetilsalicilic echivalente cu 6 tablete pe zi sau mai mult; medicamente care reduc tensiunea arterială (la doze de 3 g acid acetilsalicilic, echivalent cu 6 comprimate pe zi și mai mult); medicamente utilizate pentru tratarea gutei care favorizează excreția acidului uric (probenecid, sulfinpirazonă); interferon alfa. De aceea, pacienții nu trebuie să utilizeze Acid Acetilsalicilic Labormed în asociere cu oricare dintre medicamentele menționate mai sus decât dacă medicul recomandă acest lucru."}]