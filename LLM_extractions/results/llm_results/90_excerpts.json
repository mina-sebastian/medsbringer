[
    {"excerpt": "Apariția reacțiilor severe ale pielii cum sunt sindromul StevensJohnson și sindromul Lyell au fost rareori raportate ca fiind corelate cu utilizarea de acetilcisteină. Dacă modificările pielii și ale mucoaselor apar pentru prima oară, trebuie să consultați imediat medicul și să întrerupeți administrarea de acetilcisteină."},
    {"excerpt": "La acești pacienți trebuie evitat tratamentul pe termen lung, deoarece ACC comprimate efervescente influențează metabolismul histaminei și poate duce la simptome de intoleranță (de exemplu durere de cap, secreții nazale, mâncărimi)."},
    {"excerpt": "Antibiotice: Studiile experimentale au demonstrat o reducere a efectului antibioticelor (tetracicline, aminoglicozide, peniciline) cauzată de acetilcisteină. Din motive de siguranţă, antibioticele trebuie administrate separat şi la un interval de cel puţin 2 ore. Acest lucru nu se aplică medicamentelor conţinând substanţa activă cefiximă sau loracarbef."},
    {"excerpt": "Studiile de interacțiune au fost efectuate numai la adulți."},
    {"excerpt": "Cărbune activat în doze mari: Cărbunele activat poate reduce efectul acetilcisteinei."},
    {"excerpt": "Mai multe studii au confirmat o reducere a agregării plachetare (agregarea anumitor componente ale sângelui) în timpul administrării de acetilcisteină. Importanța clinică este încă nedeterminată."}
]