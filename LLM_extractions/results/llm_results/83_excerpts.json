[
    {"excerpt": "Nu luaţi Abatixent 5 mg dacă: sunteţi alergic la apixaban sau la oricare dintre celelalte componente ale acestui medicament (enumerate la pct. 6) prezentaţi sângerări excesive aveţi o afecţiune a unui organ al corpului, care creşte riscul de sângerare gravă (cum este ulcer activ sau ulcer recent la nivelul stomacului sau intestinului, sângerare recentă la nivelul creierului) aveţi o boală la nivelul ficatului care poate duce la risc crescut de sângerare (coagulopatie hepatică) luaţi medicamente care împiedică coagularea sângelui (de exemplu, warfarină, rivaroxaban, dabigatran sau heparină), cu excepţia cazului în care este vorba despre schimbarea tratamentului anticoagulant, despre montarea unei linii venoase sau arteriale şi vi se administrează heparină pe această linie pentru a o menţine deschisă sau dacă un tub este introdus în vasul de sânge (ablaţie prin cateter) pentru a trata bătăile neregulate ale inimii (aritmie)."},
    {"excerpt": "Medicul dumneavoastră vă poate schimba tratamentul anticoagulant după cum urmează: Trecerea de la tratamentul cu Abatixent 5 mg la medicamente anticoagulante Opriţi administrarea Abatixent 5 mg. Începeţi tratamentul cu medicamente anticoagulante (de exemplu, heparină) la ora la care ar fi trebuit să luaţi următorul comprimat. Trecerea de la tratamentul cu medicamente anticoagulante la Abatixent 5 mg Opriţi administrarea medicamentelor anticoagulante. Începeţi tratamentul cu Abatixent 5 mg la ora la care ar fi trebuit administrată următoarea doză din medicamentul anticoagulant, apoi continuaţi administrarea conform orarului obişnuit. Trecerea de la tratamentul anticoagulant care conţine un antagonist al vitaminei K (de exemplu, warfarină) la Abatixent 5 mg Opriţi administrarea medicamentului care conţine un antagonist al vitaminei K. Medicul dumneavoastră trebuie să vă facă analize de sânge şi să vă informeze în legătură cu momentul în care să începeţi să luaţi Abatixent 5 mg. Trecerea de la tratamentul cu Abatixent 5 mg la tratament anticoagulant care conţine un antagonist al vitaminei K (de exemplu, warfarină). Dacă medicul dumneavoastră vă spune că trebuie să începeţi să luaţi un medicament care conţine un antagonist al vitaminei K, continuaţi administrarea Abatixent 5 mg timp de cel puţin 2 zile după prima doză din medicamentul care conţine un antagonist al vitaminei K. Medicul dumneavoastră trebuie să vă facă analize de sânge şi să vă informeze când să opriţi administrarea Abatixent 5 mg."},
    {"excerpt": "Reacţii adverse foarte rare (pot afecta până la 1 din 10000 persoane) Erupţie trecătoare pe piele care poate fi sub formă de vezicule şi arată ca nişte mici ţinte (pete închise la culoare în centru, înconjurate de o zonă mai palidă, cu un inel mai închis în jurul marginii) (eritem polimorf). Cu frecvență necunoscută (fecvența nu poate fi estimată din datele disponibile) plate, roșii, rotunde sub suprafața pielii sau vânătăi. Inflamarea vaselor de sânge (vasculită) ce poate duce la erupție pe piele sau pete punctate, Următoarele reacţii adverse pot să apară dacă luaţi Abatixent 5 mg pentru tratamentul sau prevenirea reapariţiei cheagurilor de sânge la nivelul venelor picioarelor şi al vaselor de sânge din plămânii dumneavoastră."}
]