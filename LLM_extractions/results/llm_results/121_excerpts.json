[
    {"excerpt": "În cazul în care Abirateronă SUN este prescris întrun stadiu incipient al bolii, atunci când aceasta încă mai răspunde la terapia hormonală, se utilizează în asociere cu un tratament care reduce nivelul de testosteron (terapie de deprivare de androgeni)."},
    {"excerpt": "Atunci când luaţi acest medicament, medicul dumneavoastră vă va prescrie şi un alt medicament numit prednison sau prednisolon. Acest lucru va reduce posibilitatea de a avea tensiune arterială mare, de a reţine apă în organism (retenţie de lichide) sau de a prezenta concentraţii scăzute ale unui element chimic din sânge, numit potasiu."},
    {"excerpt": "Spuneți medicului dumneavoastră dacă prezentați îngălbenire a pielii sau ochilor, urina închisă la culoare sau senzaţie de greaţă severă sau vărsături, deoarece acestea ar putea să fie semne sau simptome ale unor probleme ale ficatului. Rareori, este posibilă apariţia insuficienţei funcţiei ficatului (denumită insuficienţă hepatică acută) care poate să conducă la deces."},
    {"excerpt": "Este posibil să apară o scădere a numărului de celule roșii din sânge, scădere a apetitului sexual (libidoului), slăbiciune musculară și/sau durere musculară."},
    {"excerpt": "Abirateronă SUN împreună cu alte medicamente Adresațivă medicului dumneavoastră sau farmacistului pentru recomandări înainte de a lua acest medicament. Spuneți medicului dumneavoastră sau farmacistului dacă luați, ați luat recent sau sar putea să luați orice alte medicamente. Acest lucru este important deoarece Abirateronă SUN poate creşte efectul mai multor medicamente, inclusiv medicamente pentru inimă, tranchilizante, unele medicamente pentru diabet zaharat, medicamente pe bază de plante (de exemplu: sunătoare) și altele. Medicul dumneavoastră poate dori să modifice doza acestor medicamente. De asemenea, unele medicamente pot să crească sau să scadă efectele medicamentului Abirateronă SUN. Aceasta poate duce la apariţia de reacţii adverse sau Abirateronă SUN nu acţionează aşa cum ar trebui."},
    {"excerpt": "Tratamentul de deprivare de androgeni poate crește riscul tulburărilor de ritm al inimii. Spuneți medicului dumneavoastră dacă urmați tratament cu medicamente: utilizate pentru a trata probleme ale ritmului inimii (de exemplu: chinidină, procainamidă, amiodaronă și sotalol) cunoscute pentru creșterea riscului tulburărilor de ritm al inimii [cum ar fi: metadona (utilizată pentru ameliorarea durerii și ca parte a tratamentului de dezintoxicare în dependența de droguri), moxifloxacină (un antibiotic), antipsihotice (utilizate pentru afecţiuni psihice grave)]."},
    {"excerpt": "Încetaţi să luaţi Abirateronă SUN şi adresaţivă imediat unui medic dacă observaţi oricare dintre următoarele: Acestea pot semnala că la dumneavoastră valorile concentraţiei de potasiu din sânge sunt scăzute. slăbiciune musculară spasme musculare ritm neregulat al bătăilor inimii (palpitaţii)."}
]