[
    {"excerpt": "Spuneți medicului dumneavoastră dacă observaţi o îngălbenire a pielii sau ochilor, dacă aveţi urină închisă la culoare sau senzaţie de greaţă severă sau vărsături, deoarece acestea ar putea să fie semne sau simptome ale unor probleme hepatice. În cazuri rare, ficatul poate înceta să funcţioneze (afecțiune denumită insuficiență hepatică acută), ceea ce poate determina decesul."},
    {"excerpt": "Este posibilă o scădere a numărului de celule roșii din sânge, scăderea apetitului sexual (libidoului), apariţia slăbiciunii musculare și/sau a durerilor musculare."},
    {"excerpt": "Abirateronă Teva vă poate afecta ficatul şi este posibil să nu aveţi niciun simptom. Când urmați tratament cu acest medicament, medicul dumneavoastră va verifica analizele de sânge periodic pentru a căuta orice efecte asupra ficatului."},
    {"excerpt": "Spuneţi medicului dumneavoastră sau farmacistului dacă luaţi, aţi luat recent sau este posibil să luaţi alte medicamente. Acest lucru este important deoarece Abirateronă Teva poate creşte efectul mai multor tipuri de medicamente, inclusiv medicamente pentru inimă, tranchilizante, unele medicamente pentru diabet zaharat, medicamente pe bază de plante (de exemplu, sunătoarea) și altele. Medicul dumneavoastră poate considera necesar să vă schimbe doza acestor medicamente. De asemenea, unele medicamente pot să crească sau să scadă efectele Abirateronă Teva. Aceasta poate conduce la reacţii adverse sau poate diminua eficienţa tratamentului cu Abirateronă Teva."},
    {"excerpt": "Terapia de deprivare androgenică poate crește riscul de apariţie a problemelor cardiace. Spuneţi medicului dumneavoastră dacă luaţi medicamente utilizate pentru tratarea tulburărilor de ritm ale inimii (de exemplu, chinidină, procainamidă, amiodaronă și sotalol); cunoscute pentru creşterea riscului de tulburări de ritm cardiac [cum ar fi metadona (utilizată pentru ameliorarea durerii şi în cadrul programelor de detoxifiere în dependenţa de droguri), moxifloxacina (un antibiotic), antipsihotice (utilizate pentru boli mintale grave)]."},
    {"excerpt": "Cu frecvenţă necunoscută (frecvenţă care nu poate fi estimată pe baza datelor disponibile): Infarct de miocard, modificări pe ECG electrocardiogramă (prelungirea intervalului QT), reacții alergice grave cu dificultăți la înghițire sau la respirație, umflarea feței, buzelor, limbii sau gâtului sau erupție însoțită de mâncărime."}
]