[
  {
    "excerpt": "O reacţie adversă denumită osteonecroză de maxilar (OM) (leziuni osoase la nivelul maxilarului) a fost raportată foarte rar în perioada ulterioară punerii pe piaţă la pacienţii cărora li se administrează acid ibandronic pentru osteoporoză. OM poate apărea, de asemenea, după oprirea tratamentului. Este important să încercaţi să preveniţi apariţia OM deoarece este o afecţiune dureroasă care poate fi dificil de tratat. Pentru a reduce riscul dezvoltării osteonecrozei de maxilar, există câteva precauţii pe care vi le puteţi lua."
  },
  {
    "excerpt": "Medicul dumneavoastră poate solicita să efectuaţi un control stomatologic înainte de a începe tratamentul cu Acid ibandronic Stada 150 mg. În timpul tratamentului, trebuie să menţineţi o bună igienă orală (inclusiv periajul regulat al dinţilor) şi să efectuaţi controale stomatologice de rutină. În cazul în care purtaţi proteză, aceasta trebuie să se potrivească corespunzător. Dacă sunteţi sub tratament stomatologic sau vi se va efectua o intervenţie chirurgicală stomatologică (de exemplu extracţie dentară), informaţivă medicul cu privire la tratamentul stomatologic şi spuneţi medicului stomatolog că sunteţi tratat (tratată) cu Acid Ibandronic Stada 150 mg. Contactaţi imediat medicul sau medicul stomatolog în cazul în care aveţi probleme la nivelul gurii sau dinţilor, precum mobilitate dentară, durere sau umflare, ulceraţii care nu se vindecă sau secreţii, întrucât acestea ar putea fi semne ale osteonecrozei de maxilar."
  },
  {
    "excerpt": "Unele paciente trebuie să aibă grijă deosebită în timp ce iau Acid ibandronic Stada 150 mg. Discutaţi cu medicul dumneavoastră înainte să luaţi Acid ibandronic Stada 150 mg: dacă aveţi orice tulburare a metabolismului mineral (cum ar fi deficitul de vitamina D), dacă rinichii dumneavoastră nu funcţionează normal, dacă aveţi orice tulburare la înghițire sau problemă digestivă. Pot să apară iritaţie, inflamaţie sau ulceraţie la nivelul gâtului/căii de alimentare (esofagului), adesea cu simptome de durere severă în piept, durere severă după înghțireaalimentelor şi/sau băuturilorr, greaţă severă sau vărsături, mai ales dacă nu bețiun pahar plin cu apă plată şi/sau dacă  vă așezați în poziție culcată la mai puțin de o oră  după ce aţi luat acid ibandronic. Dacă observați apariția acestor simptome, opriți administrarea Acid ibandronic Stada 150 mg şi adresațivă medicului dumneavoastră (vezi punctul 3)."
  }
]