[
    {"excerpt": "Aciclovir Slavia este un antiviral de uz sistemic. Acesta acționează prin distrugerea sau oprirea creșterii virusurilor."},
    {"excerpt": " tratamentul infecţiilor herpetice cutaneomucoase (inclusiv cu localizare genitală) primare sau recurente, determinate de virusul herpes simplex (VHS) (excluzând VHS neonatal şi infecţii severe cu VHS la copii imunodeprimaţi);  prevenirea infecţiilor recurente determinate de VHS la pacienţi imunocompetenți;  tratamentul infecţiilor cu virus varicelozosterian (VVZ)."},
    {"excerpt": "În cazul în care aveți imunitatea foarte scăzută, utilizarea acestui medicament nu reduce complicațiile asociate varicelei."},
    {"excerpt": "Spuneți medicului dumneavoastră sau farmacistului dacă utilizați, ați utilizat recent sau sar putea să utilizați orice alte medicamente, împreună cu Aciclovir Slavia, în special medicamente care întârzie eliminarea aciclovirului şi pot determina creşterea concentraţiei de aciclovir în sânge, precum:  probenecid (un medicament pentru gută);  cimetidină (un medicament utilizat pentru tratarea ulcerului gastrointestinal);  micofenolat mofetil (un medicament folosit pentru a opri organismul dumneavoastră să respingă organele transplantate); teofilină (un medicament utilizat pentru problemele de respirație)."},
    {"excerpt": "Conducerea vehiculelor și folosirea utilajelor Asociate cu utilizarea aciclovirului, au fost raportate reacții adverse care pot influența capacitatea de a conduce vehicule sau de a folosi utilaje, precum amețeli sau somnolență."},
    {"excerpt": "Aciclovir Slavia conține agenţi coloranţi azoderivaţi, precum Galben Amurg (E 110) și Azorubină (E 122). Aceștia pot provoca reacții alergice. Aciclovir Slavia conține phidroxibenzoat de metil (E 18) și phidroxibenzoat de npropil (E 216) care pot provoca reacţii alergice (chiar întârziate)."},
    {"excerpt": "Medicul dumneavoastră va recomandat doze individualizate, în funcţie de indicaţie/afecţiune, severitatea afecţiunii, vârsta dumneavoastră şi posibile alte afecţiuni, respectiv, alte medicamente pe care le luați."},
    {"excerpt": "Dacă utilizați mai mult Aciclovir Slavia decât trebuie Dacă ați utilizat accidental mai multe capsule, puteţi prezenta: greaţă, vărsături, dureri de cap, confuzie. În acest caz, anunţaţi de urgenţă medicul sau mergeţi la cel mai apropiat spital."},
    {"excerpt": "Reacții adverse posibile Ca toate medicamentele, acest medicament poate provoca reacții adverse, cu toate că nu apar la toate persoanele."},
    {"excerpt": "Reacții alergice rare (pot afecta până la 1 din 1000 de persoane) Dacă aveți o reacție alergică, încetați să utilizați Aciclovir Slavia și consultați imediat un medic. Semnele pot include: erupție cutanată, mâncărime sau urticarie pe piele; umflarea feței, a buzelor, a limbii sau a altor părți ale corpului; dificultăți de respirație, respirație șuierătoare sau probleme de respirație; colaps, adică o stare de insuficiență circulatorie periferică, manifestată prin pierderea oricărei forțe, scăderea bruscă a tensiunii arteriale, puls rapid și foarte slab etc. febră inexplicabilă și senzație de leșin, în special la ridicarea în picioare"}
]