[
  {
    "excerpt": "Fluorouracil Ebewe vă va fi administrat numai de către personal medical specializat în utilizarea citostaticelor, în unități medicale specializate. Măsuri de precauție Enzima dihidropiridin dehidrogenază (DPD) are un rol important în degradarea 5FU. Analogii nucleozidici, precum brivudina și sorivudina, pot determina o creștere severă a concentrațiilor plasmatice de 5FU sau a altor fluoropirimidine și, astfel, determină o creștere a toxicității. Din acest motiv trebuie menținut un interval de cel puțin 4 săptămâni între administrarea de 5FU și brivudină, sorivudină și analogii acestora. Dacă este necesar, este indicată determinarea activității enzimei DPD înainte de inițierea tratamentului cu 5 fluoropirimidine. În caz de administrare accidentală de brivudină, trebuie luate măsuri eficiente pentru a reduce toxicitatea fluorouracilului în cazul pacienților tratați cu fluorouracil. Se recomandă spitalizarea imediată. Trebuie inițiate toate măsurile pentru a preveni infecțiile sistemice și deshidratarea."
  },
  {
    "excerpt": "Fluorouracil Ebewe poate determina cardiotoxicitate. Se recomandă prudența în cazul pacienților tratați, care în timpul tratamentului manifestă durere toracică sau la pacienții cu antecedente de boli cardiace. Deteriorarea peretelui intestinal necesită tratament simptomatic în funcție de gradul de severitate, de exemplu substituție de lichide. Diareea ușoară poate răspunde la tratamentul cu antidiareice. Cu toate acestea, răspunsul terapeutic nu este suficient controlat în diareea de intensitate moderată până la severă."
  },
  {
    "excerpt": "Nu trebuie efectuate vaccinări cu vaccinuri vii concomitent tratamentului cu fluorouracil. Orice contact cu vaccinurile poliomielitice trebuie evitat. Copii Nu este disponibilă suficientă experiență cu privire la eficacitatea și siguranța fluorouracilului la copii."
  },
  {
    "excerpt": "Notă Datorită efectului mutagenic și carcinogen, se aplică reguli de siguranță crescută pentru asistente și medici. În timpul manipulării fluorouracilului, orice contact cu pielea și mucoasele trebuie evitat. Pregătirea trebuie efectuată cu ajutorul unei tehnici aseptice. Se recomandă utilizarea unei mese cu flux de aer laminar (FAL). În timpul manipulării fluorouracilului trebuie purtată îmbrăcămintea de protecție. Femeile gravide nu trebuie să participe la manipularea fluorouracilului."
  }
]
