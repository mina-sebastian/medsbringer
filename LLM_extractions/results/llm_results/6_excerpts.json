[
    {
        "excerpt": "Unii dintre pacienţii care iau Abacavir Aurobindo sunt mai expuşi riscului de apariţie a reacţiilor adverse. Trebuie să fiţi avizaţi asupra riscurilor suplimentare: Spuneţi medicului dumneavoastră dacă oricare dintre cele enumerate mai sus sunt valabile în cazul dumneavoastră. În timpul tratamentului, poate fi necesară efectuarea unor teste suplimentare, incluzând analize ale sângelui. Vezi pct. 4 pentru informaţii suplimentare."
    },
    {
        "excerpt": "Nu se poate exclude posibilitatea ca abacavirul să crească riscul producerii   evenimentelor cardiovasculare . Spuneţi medicului dumneavoastră dacă aveţi probleme cardiovasculare, dacă fumaţi, sau aveţi alte boli care vă pot creşte riscul de apariţie a unor boli cardiovasculare, cum este hipertensiunea arterială, sau diabetul zaharat. Nu întrerupeţi administrarea Abacavir Aurobindo decât la indicaţia medicului dumneavoastră."
    },
    {
        "excerpt": "Alte posibile reacţii adverse ale terapiei combinate din cadrul infecţiei cu HIV Tratamentul combinat, cum este cel cu Abacavir Aurobindo, poate determina condiţii pentru dezvoltarea altor afecţiuni în timpul tratamentului infecţiei cu HIV. Simptome de infecție și inflamație Infecţiile vechi se pot reactiva Pacienţii cu infecţie cu HIV avansată (SIDA) au un sistem imunitar slăbit şi sunt mai predispuşi să dezvolte infecţii grave (infecţii oportuniste). Când aceşti pacienţi încep tratamentul, pot constata că infecţii vechi, ascunse, se pot reactiva, determinând apariţia de semne şi simptome de inflamaţie. Aceste simptome sunt probabil datorate faptului că sistemul imunitar devine mai puternic, astfel încât organismul începe să lupte împotriva acestor infecţii."
    },
    {
        "excerpt": "Este posibil să aveţi probleme cu oasele Unii pacienţi trataţi cu terapie combinată pentru infecţia cu HIV dezvoltă o afecţiune numită osteonecroză. În cadrul acestei boli, o parte din ţesutul osos se distruge din cauza aportului redus de sânge către ţesutul osos. Pacienţii sunt mai expuşi riscului de a avea această afecţiune:"
    }
]