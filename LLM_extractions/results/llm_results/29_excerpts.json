[
    {"excerpt": "Abirateronă Pharmazac împreună cu alte medicamente Adresațivă medicului dumneavoastră sau farmacistului pentru recomandări înainte de a lua acest medicament. Spuneți medicului dumneavoastră sau farmacistului dacă luați, ați luat recent sau sar putea să luați orice alte medicamente. Aceasta este important deoarece Abirateronă Pharmazac poate creşte efectul unor medicamente, inclusiv medicamente pentru inimă, tranchilizante, unele medicamente pentru diabet zaharat, medicamente pe bază de plante (de exemplu, sunătoarea) sau altele. Medicul dumneavoastră poate dori să modifice doza acestor medicamente. De asemenea, unele medicamente pot să crească sau să scadă efectele Abirateronă Pharmazac. Aceasta poate duce la apariţia de reacţii adverse sau Abirateronă Pharmazac nu acţionează aşa cum trebuie."},
    {"excerpt": "Abirateronă Pharmazac împreună cu alimente Acest medicament nu trebuie administrat cu alimente (vezi pct. 3 „Utilizarea acestui medicament”). Utilizarea Abirateronă Pharmazac împreună cu alimente poate provoca reacţii adverse."},
    {"excerpt": "Sarcina și alăptarea Abirateronă Pharmazac nu este recomandat pentru utilizare la femei. Acest medicament poate dăuna copilului nenăscut dacă este luat de către gravide. Gravidele sau femeile care pot fi gravide trebuie să poarte mănuşi dacă este nevoie să atingă sau să manipuleze Abirateronă Pharmazac. Dacă aveţi contact sexual cu o femeie care ar putea rămâne gravidă, folosiţi prezervativul şi o altă metodă contraceptivă eficientă. Dacă aveţi contact sexual cu o gravidă, folosiţi prezervativul pentru a proteja copilul nenăscut."}
]