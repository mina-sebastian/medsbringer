[
    {"excerpt": "Ce găsiţi în acest prospect"},
    {"excerpt": "Actonel aparţine unui grup de medicamente nonhormonale numite bifosfonaţi, utilizate pentru tratamentul bolilor osoase. Actonel acţionează direct la nivelul oaselor, făcândule mai rezistente şi, ca urmare, mai puţin predispuse la fracturi."},
    {"excerpt": "Osul este un ţesut viu. Ţesutul osos îmbătrânit este îndepărtat continuu din schelet şi înlocuit cu ţesut osos nou."},
    {"excerpt": "Osteoporoza postmenopauză este o afecţiune care apare la femei după menopauză, în cadrul căreia osul devine mai slab, mai fragil şi mai predispus de a se fractura după o cădere sau solicitare. Osteoporoza poate apărea, de asemenea, la bărbați din multiple cauze inclusiv îmbătrânirea și/sau o concentrație scăzută de hormon masculin, testosteron."},
    {"excerpt": "Coloana vertebrală, şoldul şi încheietura pumnului reprezintă oasele cele mai susceptibile la fracturi, deşi acest lucru se poate întâmpla cu orice os al corpului dumneavoastră. Fracturile determinate de osteoporoză pot să determine la rândul lor dureri de spate, scădere în înălţime şi curbare a spatelui. Mulţi pacienţi cu osteoporoză nu prezintă niciun fel de simptome şi este posibil ca dumneavoastră să nu fi ştiut niciodată că aveţi osteoporoză."},
    {"excerpt": "Medicamentele care conţin unul dintre următoarele elemente scad efectul Actonel, dacă sunt luate concomitent: calciu, magneziu, aluminiu (de exemplu anumite suspensii utilizate pentru indigestie), fier."},
    {"excerpt": "Actonel trebuie utilizat pentru tratament numai la femei aflate în perioada de postmenopauză."},
    {"excerpt": "Luaţi comprimatul stând în poziţie verticală (puteţi sta în poziţie şezând sau în picioare), pentru a evita senzaţia de arsuri în capul pieptului."},
    {"excerpt": "Reacții severe la nivelul pielii precum: apariţia de vezicule pe piele, gură, ochi și alte suprafețe umede ale corpului (organe genitale) (sindrom Stevens Johnson), puncte roșii care se simt la atingere (vasculită leucocitoclastică) erupții roșii pe multe părți ale corpului și/sau pierderea stratului exterior al pielii (necroliză epidermică toxică)."},
    {"excerpt": "Inflamaţie la nivelul ochiului, însoţită de obicei de durere, înroşire şi sensibilitate la lumină. Necroză osoasă (osteonecroză) la nivelul maxilarului, asociată cu întârziere a cicatrizării şi infecţie, frecvent după o extracţie dentară (vezi punctul 2, „Atenţionări şi precauţii”). Simptome cu punct de plecare esofagian, cum sunt durere când înghiţiţi, dificultăţi la înghiţire, dureri în piept, apariţia pentru prima dată sau agravarea senzaţiei de arsuri în capul pieptului."},
    {"excerpt": "Rareori poate să apară fractura neobişnuită la nivelul femurului, în special la pacienţii care urmează un tratament pe termen lung pentru osteoporoză. Adresaţivă medicului dumneavoastră dacă prezentaţi durere, slăbiciune sau disconfort la nivelul coapsei, şoldului sau la nivel inghinal, deoarece acest lucru poate fi un semn precoce al unei posibile fracturi de femur."},
    {"excerpt": "Opriţi administrarea Actonel şi adresaţivă imediat unui medic dacă prezentaţi una dintre următoarele reacţii adverse: Simptomele unei reacţii alergice severe, cum sunt: Umflare a feţei, limbii sau gâtului Dificultăţi la înghiţire Urticarie şi dificultăţi la respiraţie"}
]