[
    {"excerpt": "Pacienții care au un anumit genotip al antigenului leucocitar uman (care este mai frecvent la pacienții japonezi și coreeni, dar a putut fi observat și la pacienții aparținând rasei caucaziene) sunt mai predispuși să dezvolte sindromul insulinic autoimun (tulburare a hormonilor ce reglează glicemia, cu scăderea marcată a concentrației de zahăr din sânge) atunci când sunt tratați cu acid tioctic."},
    {"excerpt": "Studii la animale nu au arătat efecte dăunătoare directe sau indirecte cu privire la toxicitatea asupra funcției de reproducere. Acid tioctic Zentiva ar trebui utilizat în timpul sarcinii, numai după o evaluare atentă a raportului riscbeneficiu. Femeia gravidă poate fi tratată cu Acid tioctic Zentiva numai în cazuri excepționale și numai sub supraveghere medicală."},
    {"excerpt": "Nu există date despre excreţia în laptele matern a acidului tioctic/metaboliților săi. Trebuie luată o decizie dacă se întrerupe alăptarea sau se renunță la tratamentul cu Acid tioctic Zentiva, luând în considerare beneficiul alăptării pentru copil și beneficiul terapiei pentru femeie."},
    {"excerpt": "În cazuri izolate, au fost observate semne grave, care pun parţial în pericol viaţa, de intoxicaţie (inclusiv convulsii generalizate, dezechilibru al raportului acidbază însoţit de acidoză şi/sau tulburări grave ale coagulării sângelui), după administrarea a peste 10 g de acid tioctic, în special asociat cu consum de alcool în cantități mari."},
    {"excerpt": "De aceea, dacă există suspiciuni de intoxicaţie severă cu Acid tioctic Zentiva (de exemplu, >10 comprimate a câte 600 mg la adulţi şi >50 mg/kg corp la copii) se recomandă spitalizarea de urgenţă şi iniţierea unor măsuri terapeutice standard pentru cazurile de intoxicaţie (de exemplu, inducerea vărsăturilor, spălături gastrice, administrarea de cărbune activat)."},
    {"excerpt": "Convulsiile, dezechilibru al raportului acidbază și alte simptome care pot pune viața în pericol, necesită terapie intensivă."},
    {"excerpt": "Raportarea reacţiilor adverse: Dacă manifestaţi orice reacţii adverse, adresaţivă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe websiteul Agenţiei Naţionale a Medicamentului şi a Dispozitivelor Medicale din România http://www.anm.ro/. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament."}
]