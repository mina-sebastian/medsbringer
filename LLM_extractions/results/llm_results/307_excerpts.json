[
    {"excerpt": "Substanţa activă din Acid zoledronic Genthon 4 mg/5 ml concentrat pentru soluţie perfuzabilă este acid zoledronic, care face parte dintrun grup de substanţe denumite bifosfonaţi."},
    {"excerpt": "Medicul dumneavoastră vă va efectua analize de sânge înainte ca dumneavoastră să începeţi tratamentul cu Acid zoledronic Genthon 4 mg/5 ml concentrat pentru soluţie perfuzabilă şi va verifica răspunsul dumneavoastră la tratament, la intervale regulate."}, 
    {"excerpt": "dacă resimţiţi sau aţi resimţit o durere, o umflare sau amorţeală la nivelul maxilarului sau o senzaţie de greutate la nivelul maxilarului sau va căzut un dinte. Este posibil ca medicul dumneavoastră să vă recomande să efectuaţi o examinare stomatologică înainte de a începe tratamentul cu Acid zoledronic Genthon."}, 
    {"excerpt": "Spuneţi imediat medicului dumneavoastră sau medicului dumneavoastră dentist dacă aveţi orice probleme la nivelul gurii sau dinţilor, cum sunt dinţi mobili, durere sau umflare, ulceraţii care nu se vindecă sau secreţii, deoarece acestea pot fi semne ale unei boli numite osteonecroză de maxilar."}, 
    {"excerpt": "Pacienţii cărora li se administrează chimioterapie şi/sau radioterapie, care iau corticosteroizi, cărora li se efectuează intervenţii chirurgicale stomatologice, care nu beneficiază de asistenţă stomatologică de rutină, care fumează sau care au fost trataţi anterior cu un bifosfonat (utilizat pentru tratarea sau prevenirea tulburărilor de la nivelul oaselor) pot prezenta un risc mai mare de a dezvolta osteonecroză de maxilar."}, 
    {"excerpt": "La pacienţii trataţi cu Acid zoledronic Genthon au fost raportate concentrații reduse de calciu în sânge (hipocalcemie), uneori ducând la crampe musculare, uscare a pielii, senzaţie de arsură . Au fost raportate bătăi neregulate ale inimii (aritmie cardiacă), crize convulsive, spasme şi fasciculaţii musculare (tetanie) determinate de hipocalcemia severă. În unele situaţii, hipocalcemia poate prezenta risc vital. Adresațivă imediat medicului dumneavoastră în cazul în care vreuna dintre situaţiile prezentate mai sus este valabilă în cazul dumneavoastră."},
    {"excerpt": "Este foarte important să spuneţi medicului dumneavoastră dacă luaţi în acelaşi timp şi: aminoglicozide (un tip de medicamente utilizate pentru tratamentul infecţiilor severe), calcitonină (un tip de medicament utilizat pentru a trata osteoporoza postmenopauzală şi hipercalcemia), diuretice de ansă (un tip de medicament utilizat pentru a trata tensiunea arterial mare sau edemul) sau alte medica..."},
    {"excerpt": "Dacă vi sau administrat doze mai mari decât cele recomandate, trebuie să fiţi supravegheat cu atenţie de către medicul dumneavoastră. Acest lucru este necesar, deoarece pot să apară modificări ale valorilor electroliţilor din plasmă (de exemplu modificări ale valorilor concentraţiilor calciului, fosforului şi magneziului) şi/sau modificări ale funcţiei renale, inclusiv insuficienţă renală severă."}, 
    {"excerpt": "Spuneţi imediat medicului dumneavoastră despre oricare dintre următoarele reacţii adverse grave: Frecvente (pot afecta până la 1 din 10 persoane): Insuficienţă renală severă (diagnosticul va fi stabilit, în mod normal, de medicul dumneavoastră prin analize de sânge specifice). Valori scăzute ale calciului în sânge."}, 
    {"excerpt": "Rareori poate să apară fractura neobişnuită la nivelul femurului, în special la pacientele care urmează un tratament pe termen lung pentru osteoporoză. Adresaţivă medicului dumneavoastră dacă prezentaţi durere, slăbiciune sau disconfort la nivelul coapsei, şoldului sau la nivel inghinal, deoarece acest lucru poate fi un semn precoce al unei posibile fracturi de femur."}
]