[
    {
        "excerpt": "Aboxoma este utilizat la adulţi: pentru a preveni formarea cheagurilor de sânge (tromboză venoasă profundă [TVP]) după intervenţii chirurgicale de înlocuire a şoldului sau genunchiului. După o intervenţie chirurgicală la şold sau genunchi puteţi prezenta un risc mai mare de formare de cheaguri de sânge la nivelul venelor picioarelor. Aceasta poate determina umflarea picioarelor, cu sau fără dureri. Dacă un cheag de sânge se desprinde şi ajunge de la nivelul picioarelor la plămâni, poate bloca curgerea sângelui, determinând senzaţie de lipsă de aer, cu sau fără dureri în piept. Această afecţiune (embolie pulmonară) poate pune viaţa în pericol şi necesită asistenţă medicală imediată. pentru a preveni formarea cheagurilor de sânge la nivelul inimii, în cazul pacienţilor cu bătăi neregulate ale inimii (fibrilaţie atrială) şi cel puţin un factor de risc suplimentar. Cheagurile de sânge se pot desprinde şi pot ajunge până la creier, determinând un accident vascular cerebral, sau la alte organe, împiedicând curgerea normală a sângelui către organul respectiv (situaţie cunoscută, de asemenea, sub denumirea de embolie sistemică). Un accident vascular cerebral poate pune viaţa în pericol şi necesită asistenţă medicală imediată."
    },
    {
        "excerpt": "prezentaţi sângerări în exces; aveţi o afecţiune a unui organ al corpului, care creşte riscul de sângerare gravă (cum este ulcer activ sau ulcer recent la nivelul stomacului sau intestinului, sângerare recentă la nivelul creierului); aveţi o boală de ficat care poate duce la risc crescut de sângerare (coagulopatie hepatică); luaţi medicamente care împiedică coagularea sângelui (de exemplu warfarină, rivaroxaban, dabigatran sau heparină), cu excepţia cazului în care este vorba despre schimbarea tratamentului anticoagulant, despre montarea unei linii venoase sau arteriale şi vi se administrează heparină pe această linie pentru a o menţine deschisă sau dacă un tub este introdus în vasul de sânge (ablaţie prin cateter) pentru a trata bătăile neregulate ale inimii (aritmie)."
    },
    {
        "excerpt": "Unele medicamente pot creşte efectele Aboxoma, în timp ce altele pot scădea aceste efecte. Medicul dumneavoastră va decide dacă veţi urma tratament cu Aboxoma atunci când luaţi aceste medicamente şi cât de atent trebuie să fiţi supravegheat. Următoarele medicamente pot creşte efectele Aboxoma şi pot creşte riscul de sângerare nedorită: unele medicamente pentru infecţii fungice (de exemplu ketoconazol, etc.); unele medicamente antivirale pentru HIV / SIDA (de exemplu ritonavir); alte medicamente utilizate pentru reducerea coagulării sângelui (de exemplu enoxaparină, etc.); medicamente antiinflamatoare sau calmante ale durerii (de exemplu acid acetilsalicilic sau naproxen). În special dacă aveţi vârsta peste 75 ani şi luaţi acid acetilsalicilic, puteţi avea un risc crescut de sângerare; medicamente pentru tratamentul tensiunii arteriale mari sau pentru probleme cardiace (de exemplu diltiazem); inhibitori ai recaptării serotonineinoradrenalinei. medicamente antidepresive denumite inhibitori selectivi ai recaptării serotoninei sau Următoarele medicamente pot scădea capacitatea Aboxoma de a ajuta la prevenirea formării cheagurilor de sânge: medicamente pentru prevenirea epilepsiei sau a convulsiilor (de exemplu fenitoină, etc.); sunătoare (un supliment din plante utilizat pentru tratamentul depresiei); medicamente pentru tratamentul tuberculozei sau al altor infecţii (de exemplu rifampicină)."
    },
    {
        "excerpt": "Dacă aţi avut o intervenţie chirurgicală majoră la nivelul şoldului, de obicei trebuie să luaţi comprimatele timp de 32 până la 38 zile. Dacă aţi avut o intervenţie chirurgicală majoră la nivelul genunchiului, de obicei trebuie să luaţi comprimatele timp de 10 până la 14 zile."
    },
    {
        "excerpt": "Medicul dumneavoastră va decide cât timp trebuie să continuaţi tratamentul. Medicul dumneavoastră vă poate schimba tratamentul anticoagulant după cum urmează: Schimbarea tratamentului cu Aboxoma cu medicamente anticoagulante Opriţi administrarea Aboxoma. Începeţi tratamentul cu medicamente anticoagulante (de exemplu heparină) la ora la care ar fi trebuit să luaţi următorul comprimat. Schimbarea tratamentului cu medicamente anticoagulante cu Aboxoma Opriţi administrarea medicamentelor anticoagulante. Începeţi tratamentul cu Aboxoma la ora la care ar fi trebuit administrată următoarea doză din medicamentul anticoagulant, apoi continuaţi administrarea conform orarului obişnuit. Schimbarea tratamentului anticoagulant care conţine un antagonist al vitaminei K (de exemplu warfarină) cu Aboxoma Opriţi administrarea medicamentului care conţine un antagonist al vitaminei K. Medicul dumneavoastră trebuie să vă facă analize de sânge şi să vă informeze în legătură cu momentul în care să începeţi să luaţi Aboxoma. Schimbarea tratamentului cu Aboxoma cu tratament anticoagulant care conţine un antagonist al vitaminei K (de exemplu, warfarină). Dacă medicul dumneavoastră vă spune că trebuie să începeţi să luaţi un medicament care conţine un antagonist al vitaminei K, continuaţi administrarea Aboxoma timp de cel puţin 2 zile după prima doză din medicamentul care conţine un antagonist al vitaminei K. Medicul dumneavoastră trebuie să vă facă analize de sânge şi să vă informeze când să opriţi administrarea Aboxoma."
    },
    {
        "excerpt": "Dacă luaţi mai mult Aboxoma decât vi sa recomandat, puteţi avea un risc crescut de sângerare. Dacă apare sângerare, poate fi necesară o intervenţie chirurgicală, transfuzii de sânge sau alte tratamente care ar putea inversa activitatea antifactor Xa."
    },
    {
        "excerpt": "Acest medicament poate fi administrat pentru trei afecţiuni diferite. Reacţiile adverse posibile cunoscute şi frecvenţa cu care acestea apar în fiecare dintre aceste trei afecţiuni pot fi diferite şi sunt enumerate separat, mai jos. În aceste afecţiuni, cea mai frecventă reacţie adversă generală este sângerarea, care poate pune viaţa în pericol şi necesită asistenţă medicală imediată."
    },
    {
        "excerpt": "Erupţie trecătoare pe piele care poate fi sub formă de vezicule şi arată ca nişte mici ţinte (pete închise la culoare în centru, înconjurate de o zonă mai palidă, cu un inel mai închis în jurul marginii) (eritem polimorf)."
    }
]