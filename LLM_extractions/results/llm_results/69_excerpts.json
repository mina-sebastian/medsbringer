[
    {"excerpt": "IMPORTANT  Reacţii de hipersensibilitate Abacavir/Lamivudină Teva conţine abacavir. Unii oameni care iau abacavir pot dezvolta o reacţie de hipersensibilitate (o reacţie alergică gravă), care poate pune viaţa în pericol dacă continuă să ia medicamente care conțin abacavir. Trebuie să citiţi cu atenţie toate informaţiile menţionate la ,,Reacţii de hipersensibilitate” de la pct. 4. Cutia de Abacavir/Lamivudină Teva conţine un Card de avertizare, pentru a vă reaminti dumneavoastră şi personalului medical despre reacţia de hipersensibilitate la abacavir. Desprindeţi acest card şi păstraţil asupra dumneavoastră tot timpul."},
    {"excerpt": "Risc de evenimente cardiovasculare Nu se poate exclude posibilitatea ca abacavir să crească riscul producerii unor evenimente cardiovasculare. Spuneţi medicului dumneavoastră dacă aveţi probleme cardiovasculare, fumaţi sau aveţi alte boli care vă pot creşte riscul de apariţie a unei afecţiuni cardiovasculare, cum este tensiunea arterială mare, sau dacă aveţi diabet zaharat. Nu întrerupeţi administrarea Abacavir/Lamivudină Teva decât la indicaţia medicului dumneavoastră."},
    {"excerpt": "Alte simptome importante La unii dintre pacienţii trataţi cu medicamente împotriva infecţiei cu HIV, pot să apară alte afecţiuni, care pot fi grave. Trebuie să fiţi informat asupra semnelor şi simptomelor importante care pot să apară în timp ce luaţi Abacavir/Lamivudină Teva. Citiţi informaţiile de la pct. ,,Alte reacţii adverse posibile ale terapiei combinate a infecţiei cu HIV” la pct. 4 al acestui prospect."},
    {"excerpt": "Aceste medicamente nu trebuie administrate concomitent cu Abacavir/Lamivudină Teva: emtricitabină, pentru tratamentul infecţiei cu HIV alte medicamente care conţin lamivudină, pentru tratamentul infecţiei cu HIV sau a infecţiei cu virus hepatitic B doze mari de trimetoprim/sulfametoxazol, un antibiotic cladribină, utilizată pentru a trata leucemia cu celule păroase Spuneţi medicului dumneavoastră dacă sunteţi tratat cu oricare dintre acestea."},
    {"excerpt": "În timpul terapiei pentru infecţia cu HIV poate să apară o creştere a greutăţii corporale, a concentraţiei lipidelor plasmatice şi a glicemiei. Aceasta este parţial asociată cu îmbunătăţirea stării de sănătate şi cu stilul de viaţă, şi, uneori, în cazul lipidelor plasmatice, cu administrarea medicamentelor folosite în tratamentul infecţiei cu HIV. Medicul dumneavoastră vă va supune unei evaluări în cazul în care apar aceste modificări."},
    {"excerpt": "Alte posibile reacţii adverse ale terapiei combinate din cadrul infecţiei cu HIV Tratamentul combinat, cum este şi cel cu Abacavir/Lamivudină Teva, poate determina dezvoltarea altor afecţiuni în timpul tratamentului infecţiei cu HIV. Simptome de infecție și inflamație Infecțiile vechi se pot reactiva Pacienţii cu infecţie HIV avansată (SIDA) au un sistem imunitar slăbit şi sunt mai predispuşi să dezvolte infecţii grave (infecţii oportuniste). Aceste tipuri de infecţii pot să fi fost “tăcute” şi nedetectate de sistemul imunitar slăbit, înainte de începerea tratamentului. După iniţierea tratamentului, sistemul imunitar devine mai puternic, astfel încât organismul începe să lupte împotriva infecțiilor, determinând apariţia de semne şi simptome de inflamaţie. Simptomele includ de obicei febră împreună cu unele din următoarele: durere de cap durere de stomac dificultate în respiraţie. În cazuri rare, pe măsură ce sistemul imunitar devine mai puternic, poate ataca de asemenea ţesutul sănătos din corp (afecțiuni autoimune). Simptomele afecţiunilor autoimune pot apărea la câteva luni după începerea tratamentului cu medicamente împotriva infecției cu HIV. Simptomele pot include: palpitații (bătăi rapide sau neregulate) sau tremor hiperactivitate (agitație și mișcare excesivă) slăbiciune la nivelul mâinilor şi picioarelor care se deplasează în sus, spre trunchi. Dacă aveţi orice simptome de infecţie și inflamație sau dacă observaţi oricare dintre simptomele menţionate mai sus: Spuneţi imediat medicului dumneavoastră. Nu luaţi alte medicamente pentru tratarea infecţiei fără sfatul medicului dumneavoastră. Este posibil să aveţi probleme cu oasele Unii pacienţi trataţi cu terapie combinată pentru infecţia cu HIV dezvoltă o afecţiune numită osteonecroză. În cadrul acestei boli, o parte din ţesutul osos se distruge din cauza aportului redus de sânge către ţesutul osos. Pacienţii sunt mai expuşi riscului de a avea această afecţiune: dacă au luat tratamentul combinat o perioadă lungă de timp dacă iau concomitent medicamente antiinflamatoare numite corticosteroizi dacă consumă alcool etilic dacă sistemul lor imunitar este foarte slăbit dacă sunt supraponderali. rigiditate a articulaţiilor disconfort şi durere (în special la nivelul şoldului, genunchiului sau umărului) dificultate la mişcare. Semnele osteonecrozei includ: Dacă observaţi oricare dintre aceste simptome: Spuneţi medicului dumneavoastră."}
]