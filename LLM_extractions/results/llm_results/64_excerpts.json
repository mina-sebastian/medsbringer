[
    {"excerpt": "Atunci când luaţi acest medicament, medicul dumneavoastră vă va prescrie şi un alt medicament numit prednison sau prednisolon. Acest lucru va reduce posibilitatea de a avea tensiune arterială mare, de a reţine apă în organism (retenţie de lichide) sau de a prezenta concentraţii scăzute ale unui element chimic din sânge, numit potasiu."},
    {"excerpt": "Monitorizarea valorilor sanguine Abirateronă Stada vă poate afecta funcţia ficatului şi este posibil să nu aveţi niciun simptom. Atunci când luaţi acest medicament, medicul dumneavoastră vă va efectua analize ale sângelui periodic pentru a observa orice efecte asupra funcţiei ficatului."},
    {"excerpt": "Spuneți medicului dumneavoastră dacă vi sa spus că aveți orice tip de afecțiuni ale inimii sau ale vaselor de sânge, inclusiv probleme de ritm al inimii (aritmie) sau dacă urmați tratament pentru aceste afecțiuni."},
    {"excerpt": "Tratamentul de deprivare de androgeni poate crește riscul tulburărilor de ritm al inimii. Spuneți medicului dumneavoastră dacă urmați tratament cu medicamente utilizate pentru a trata probleme ale ritmului inimii (de exemplu, chinidină, procainamidă, amiodaronă și sotalol); cunoscute pentru creșterea riscului tulburărilor de ritm al inimii [de exemplu, metadonă (utilizată pentru calmarea durerii și ca parte a tratamentului de detoxifiere în dependența de droguri), moxifloxacina (un antibiotic), antipsihotice (utilizate pentru afecţiuni psihice grave)]."},
    {"excerpt": "Spuneți medicului dumneavoastră dacă luaţi oricare dintre medicamentele enumerate mai sus."},
    {"excerpt": "Pierderea masei osoase poate apărea la bărbaţii trataţi pentru cancer de prostată. Abirateronă Stada, în asociere cu prednison sau prednisolon, poate creşte pierderea de masă osoasă."}
]