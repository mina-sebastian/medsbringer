[
    {"excerpt": "Pentru a fi sigur că Adacel Polio este potrivit pentru dumneavoastră sau pentru copilul dumneavoastră, este important să îi spuneţi medicului dumneavoastră sau asistentei medicale dacă oricare dintre cele enumerate mai jos sunt valabile în cazul dumneavoastră sau al copilului dumneavoastră. Dacă aveţi orice nelămurire, solicitaţi medicului dumneavoastră sau asistentei medicale să vă explice."},
    {"excerpt": "Acest vaccin este indicat pentru protecția de rapel împotriva difteriei, tetanosului, tusei convulsive (pertussis) și poliomielitei (polio) la copii începând cu vârsta de trei ani, adolescenţi şi adulţi, după efectuarea schemei complete de vaccinare primară."},
    {"excerpt": "Utilizarea Adacel Polio în timpul sarcinii permite ca protecția să fie transmisă copilului din uter, pentru al proteja împotriva tusei convulsive în timpul primelor câteva luni de viață."},
    {"excerpt": "În caz de tulburări de coagulare a sângelui, ei pot decide administrarea subcutanată, deşi aceasta poate determina mai multe reacţii adverse locale, inclusiv apariţia unui mic nodul sub piele."},
    {"excerpt": "Aceste cantități de antigen sunt strict aceleași cu cele exprimate anterior ca 40832 unități de antigen D, pentru virusul de tip 1, 2 și respectiv 3, atunci când sunt măsurate printro altă metodă imunochimică adecvată. Fosfatul de aluminiu este inclus în acest vaccin ca adjuvant. Adjuvanții sunt substanțe incluse în anumite vaccinuri pentru a accelera, îmbunătăți și/sau prelungi efectele protectoare ale vaccinului."}
]