[
    {
        "excerpt": "Acid acetilsalicilic Krka conține acid acetilsalicilic, care, atunci când este utilizat în doze mici, aparține unui grup de medicamente numite antiagregante plachetare. Trombocitele (plachetele sanguine) sunt celule mici din sânge care determină coagularea sângelui și sunt implicate în tromboză."
    },
    {
        "excerpt": "Decizia privind inițierea tratamentului și dozarea adecvată trebuie să fie luată de către medic."
    },
    {
        "excerpt": "Atenţionări şi precauţii Adresațivă medicului dumneavoastră sau farmacistului înainte să luați Acid acetilsalicilic Krka, dacă: aveți probleme cu rinichii, ficatul sau inima aveți sau ați avut vreodată probleme cu stomacul sau intestinul subțire aveți tensiune arterială mare necontrolată prin tratament sunteți aveți astm bronşic, polipoză nazală, alte boli respiratorii cronice sau faceți febra fânului; acidul acetilsalicilic poate induce o criză de astm bronşic ati avut vreodată gută aveți cicluri menstruale cu sângerări abundente sunteţi diagnosticat cu deficit al enzimei glucozo6fosfat dehidrogenază (G6PD). Trebuie să solicitați imediat sfatul medicului dacă simptomele dumneavoastră se agravează sau observați reacții adverse severe sau apărute brusc, de exemplu simptome de sângerare neobișnuită, reacții grave la nivelul pielii sau orice alte semne de alergie gravă (vezi pct. “Reacții adverse posibile”). Informați medicul dacă sunteţi programat pentru o intervenţie chirurgicală (chiar una minoră, cum este extracția dentară), deoarece acidul acetilsalicilic împiedică coagularea sângelui și poate exista un risc crescut de sângerare. Trebuie să aveți grijă să nu vă deshidratați (este posibil să vă fie sete şi să aveți senzația de gură uscată), deoarece utilizarea acidului acetilsalicilic, atunci când sunteți deshidratat, poate duce la deteriorarea funcției rinichilor."
    },
    {
        "excerpt": "Spuneţi medicului dumneavoastră sau farmacistului dacă luaţi, aţi luat recent sau sar putea să luaţi orice alte medicamente. Efectul tratamentului poate fi influențat dacă acid acetilsalicilic este luat în același timp cu alte medicamente pentru: subţierea sângelui/prevenirea formării cheagurilor de sânge sau dizolvarea acestora (de exemplu warfarină, heparină, clopidogrel, alteplază) rejecția de organe după transplant (ciclosporină, tacrolimus) tensiune arterială mare (de exemplu diuretice, inhibitori ai ECA) reglarea bătăilor inimii (digoxină) tulburare maniacodepresivă (litiu) durere și inflamație (de exemplu, AINS precum ibuprofen sau corticosteroizi) durere și scăderea febrei (metamizol), când efectul acid acetilsalicilic asupra agregării plachetare poate fi redus dacă este administrat împreună cu metamizol gută (de exemplu, probenecid) epilepsie (valproat, fenitoină) glaucom (acetazolamidă) cancer sau poliartrită reumatoidă (metotrexat în doze mai mici de 15 mg pe săptămână) diabet zaharat (de exemplu glibenclamidă, insulină) depresie (inhibitori selectivi ai recaptării serotoninei (ISRS), cum sunt sertralina sau paroxetina)"
    },
    {
        "excerpt": "Simptomele supradozajului pot include zgomote (țiuituri) în urechi, probleme de auz, dureri de cap, amețeli, confuzie, greață, vărsături și durere abdominală. Un supradozaj important poate duce la respirație mai rapidă decât cea normală (hiperventilație), febră, transpirații în exces, agitație, convulsii, halucinații, concentrații scăzute ale zahărului din sânge, comă și șoc."
    }
]