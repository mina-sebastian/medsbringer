[
    {"excerpt": "Apariția reacțiilor severe ale pielii cum sunt sindromul StevensJohnson și sindromul Lyell au fost rareori raportate ca fiind corelate cu utilizarea de acetilcisteină. Dacă modificările pielii și ale mucoaselor apar pentru prima oară, trebuie să consultați imediat medicul și să întrerupeți administrarea de acetilcisteină."},
    {"excerpt": "Administrarea concomitentă de ACC comprimate efervescente și antitusive poate provoca o congestie secretorie periculoasă datorită unui reflex redus al tusei. Această terapie asociată trebuie să aibă o indicație terapeutică precisă. Este imperativ să consultați medicul înainte de a utiliza această combinație."},
    {"excerpt": "Studiile experimentale au demonstrat o reducere a efectului antibioticelor (tetracicline, aminoglicozide, peniciline) cauzată de acetilcisteină. Din motive de siguranţă, antibioticele trebuie administrate separat şi la un interval de cel puţin 2 ore. Acest lucru nu se aplică medicamentelor conţinând substanţa activă cefiximă sau loracarbef. Acestea pot fi luate în același timp cu acetilcisteina."},
    {"excerpt": "Mai multe studii au confirmat o reducere a agregării plachetare (agregarea anumitor componente ale sângelui) în timpul administrării de acetilcisteină. Importanța clinică este încă nedeterminată."},
    {"excerpt": "Comprimatele efervescente sunt ambalate în tuburi din polipropilenă închise cu dop din polietilenă prevăzut cu desicant (sită moleculară) sau în plicuri sigilate din PAP/Alu/PE introduse în cutie. Mărimi de ambalaj: Tuburi: 10, 20, 30, 60 comprimate efervescente Plicuri: 10, 20, 30, 50, 60 comprimate efervescente Este posibil ca nu toate mărimile de ambalaj să fie comercializate."}
]