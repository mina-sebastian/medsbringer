[
    {
        "excerpt": "Este necesară o atenţie sporită la utilizarea Advantan. Advantan se utilizează exclusiv pentru tratamentul extern la nivelul pielii. Advantan poate fi aplicat numai pe suprafeţele afectate de piele. Dacă medicul dumneavoastră stabileşte că afecţiunea dumneavoastră cutanată este asociată cu infecţii bacteriene sau fungice (ciuperci), este necesar tratament specific suplimentar. În cazul aplicării Advantan trebui să aveţi grijă ca acesta să nu vină în contact cu ochii, mucoasele şi răni deschise. Advantan nu se aplică în zonele intertriginoase şi în condiţii ocluzive (acoperirea cu bandaj ocluzie). Dacă aţi avut vreodată afecţiuni ale ochilor (de exemplu glaucom), vă rugăm să îl informaţi pe medicul dumneavoastră. În analogie cu administrarea sistemică a corticosteroizilor, glaucomul poate apare ca urmare a utilizării de corticosteroizi (de exemplu după o doză mare sau după aplicaţii pe zone întinse pe o perioadă lungă de timp, în cazul folosirii pansamentelor ocluzive sau după aplicaţii la nivelul pielii din jurul ochilor)."
    },
    {
        "excerpt": "La respectarea dozelor şi administrarea pe durată scurtă nu sunt de aşteptat apariţia de reacţii secundare. La aplicarea pe suprafaţă extinsă sau pe durată mai lungă, reacţiile secundare, ca urmare a preluării în organism (resorbţiei), pot fi identice cu cele înregistrate la administrarea internă (sistemică). Până în prezent nu sunt cunoscute astfel de reacţii."
    },
    {
        "excerpt": "Dacă sunteţi gravidă, medicul dumneavoastră va ţine seama de acest lucru înainte de a vă prescrie Advantan. Ca regulă generală, medicamentele care conţin corticosteroizi pentru administrare locală nu trebuie folosite în cursul primelor trei luni de sarcină. Trebuie evitate folosirea îndelungată şi pe zone întinse a preparatelor topice care conţin steroizi, deoarece posibilitatea de absorbţie sau un efect sistemic nu poate fi complet exclus."
    },
    {
        "excerpt": "Nu trebuie să aplicaţi Advantan la nivelul sânilor dacă alăptaţi. Înainte de a vă prescrie Advantan, medicul dumneavoastră va lua în considerare faptul că alăptaţi, aşa încât vă rugăm să îl informaţi asupra acestui lucru. Trebuie evitată utilizarea îndelungată sau pe zone întinse întinse a preparatelor topice care conţin steroizi, deoarece posibilitatea de absorbţie sau un efect sistemic nu poate fi complet exclus."
    },
    {
        "excerpt": "Advantan Unguent conţine parafină şi vaselină. Aceşti excipienţi scad rezistenţa la rupere a prezervativelor din latex. Dacă medicamentul este utilizat concomitent cu prezervativul, parafina şi vaselina, scad siguranţa oferită de prezervative."
    },
    {
        "excerpt": "Raportarea reacţiilor adverse Dacă manifestaţi orice reacţii adverse, adresaţivă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe websiteul Agenţiei Naţionale a Medicamentului şi a Dispozitivelor Medicale http://www.anm.ro/. Raportând reacţiile adverse, puteţi contribui la furnizarea de informaţii suplimentare privind siguranţa acestui medicament."
    },
    {
        "excerpt": "Nu aruncaţi niciun medicament pe calea apei sau a reziduurilor menajere. Întrebaţi farmacistul cum să aruncaţi medicamentele pe care nu le mai folosiţi. Aceste măsuri vor ajuta la protejarea mediului."
    }
]