[
    {
        "excerpt": "Dacă este necesară schimbarea medicamentului cu un alt medicament care conține levotiroxină, este posibil să apară un dezechilibru tiroidian. Discutați cu medicul dumneavoastră dacă aveți orice întrebări cu privire la schimbarea medicației. În timpul perioadei de tranziție este necesară o monitorizare atentă (clinică și biologică)."
    },
    {
        "excerpt": "Atunci când se începe tratamentul cu levotiroxină la nounăscuții prematuri cu greutate foarte scăzută la naștere, va fi monitorizată periodic tensiunea arterială, întrucât poate surveni o scădere rapidă a tensiunii arteriale (cunoscută sub denumirea de colaps circulator)."
    },
    {
        "excerpt": "Dacă urmează să fiți supus unor teste de laborator pentru monitorizarea concentrațiilor de hormoni tiroidieni, trebuie să informați medicul dumneavoastră și/sau personalul de laborator că luați sau ați luat recent biotină (numită și vitamina H, vitamina B7 sau vitamina B8). Biotina vă poate afecta rezultatele testelor de laborator. În funcție de test, rezultatele pot fi fals crescute sau fals scăzute din cauza biotinei. Este posibil ca medicul dumneavoastră să vă ceară să întrerupeți administrarea de biotină înainte de a efectua teste de laborator. De asemenea, trebuie să știți că și alte produse pe care este posibil să le luați, cum ar fi multivitamine sau suplimente pentru păr, piele și unghii, pot conține biotină. Acest lucru ar putea afecta rezultatele testelor de laborator. Vă rugăm să informați medicul dumneavoastră și/sau personalul de laborator dacă luați astfel de medicamente (Vă rugăm să rețineți informațiile de la punctul Alte medicamente și AccuThyrox)."
    },
    {
        "excerpt": "Dacă urmează să mergeţi la spital pentru o operaţie chirugicală, spuneţi anestezistului sau personalului medical că luaţi ACCUTHYROX. Acesta poate reacţiona cu un anestezic (ketamină) care poate să vi se administreze înaintea operaţiei."
    },
    {
        "excerpt": "Dacă aţi luat în mod accidental mai mult din medicamentul dumneavoastră, fie vă adresaţi imediat medicului dumneavoastră, fie mergeţi imediat la cel mai apropiat spital, la secţia de primiri urgenţe. Simptomele supradozajului includ febră, bătăi neregulate ale inimii, crampe ale muşchilor, dureri de cap, nelinişte, valuri de căldură, transpiraţie sau diaree. Luaţi întotdeauna cu dumneavoastră orice medicament rămas, flaconul cu eticheta, astfel încât medicamentul să poată fi identificat."
    }
]