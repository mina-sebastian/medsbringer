[
    {"excerpt": "Acid acetilsalicilic Krka conține acid acetilsalicilic, care, atunci când este utilizat în doze mici, aparține unui grup de medicamente numite antiagregante plachetare. Trombocitele (plachetele sanguine) sunt celule mici din sânge care determină coagularea sângelui și sunt implicate în tromboză. Atunci când un cheag de sânge se formează întro arteră, acesta oprește fluxul de sânge și se întrerupe alimentarea cu oxigen."},
    {"excerpt": "Simptomele supradozajului pot include zgomote (țiuituri) în urechi, probleme de auz, dureri de cap, amețeli, confuzie, greață, vărsături și durere abdominală. Un supradozaj important poate duce la respirație mai rapidă decât cea normală (hiperventilație), febră, transpirații în exces, agitație, convulsii, halucinații, concentrații scăzute ale zahărului din sânge, comă și șoc."},
    {"excerpt": "Dacă observați oricare dintre următoarele reacții adverse grave, întrerupeți tratamentul cu Acid acetilsalicilic Krka și contactați imediat un medic: Respirație șuierătoare bruscă, umflarea buzelor, feței sau corpului, erupție trecătoare pe piele, leșin sau dificultăți la înghițire (reacție alergică severă). Înroșirea pielii cu formarea de vezicule sau cu desprinderea straturilor superficiale ale pielii posibil în asociere cu febră mare și dureri articulare. Acesta poate fi eritemul polimorf, sindromul StevenJohnson sau sindromul Lyell."},
    {"excerpt": "Reacții adverse rare (pot afecta până la 1 din 1 000 persoane) Sângerare severă la nivelul stomacului sau intestinelor, hemoragie la nivelul creierului, modificarea numărului de celule din sânge. Bronhopasm la nivelul căilor respiratorii inferioare, crize de astm bronşic. Inflamația vaselor de sânge. Apariția pe piele a vânătăilor cu puncte purpurii (hemoragie cutanată) Reacții grave ale pielii cum este eritemul polimorf și formele sale (sindrom StevenJohnson și sindrom Lyell) care pot pune viața în pericol."},
    {"excerpt": "Acid acetilsalicilic Krka 75 mg conține galben amurg (E110), care poate determina apariția unei reacții alergice."},
    {"excerpt": "Ce conține Acid acetilsalicilic Krka Substanța activă este acid acetilsalicilic. Fiecare comprimat gastrorezistent conține acid acetilsalicilic 75 mg sau 100 mg. Celelalte componente sunt pentru: Acid acetilsalicilic Krka 75 mg: Nucleu: lactoză monohidrat, celuloză microcristalină, dioxid de siliciu coloidal anhidru și amidon din cartof; Film de acoperire: talc, triacetină, copolimer acid metacrilicacrilat de etil (1:1) dispersie 30%, laurilsulfat de sodiu*, polisorbat 80*, alcool polivinilic parțial hidrolizat (E1203), dioxid de titan (E171), macrogol 3350 (E1521), carmin (E120), lac de aluminiu galben amurg (E110)."}
]