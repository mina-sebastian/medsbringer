[
    {
        "excerpt": "dacă aveţi sau aţi avut diateză hemoragică (tendinţa organismului la sângerări repetate);"
    },
    {
        "excerpt": "Medicamente precum Acid acetilsalicilic T se pot asocia cu un risc uşor crescut de apariţie a atacului de cord („infarct miocardic”) sau a accidentului vascular cerebral."
    },
    {
        "excerpt": "Se impune prudenţă în cazul asocierii acidului acetilsalicilic cu următoarele medicamente: alte antiinflamatoare nesteroidiene risc de ulceraţii şi hemoragii digestive; glucocorticoizi risc de ulceraţii şi hemoragii digestive; anticoagulante orale risc hemoragic (este necesară monitorizarea timpului de protrombină şi ajustarea dozelor); heparine risc hemoragic; ticlopidină şi alte antiagregante plachetare creşte riscul hemoragiilor; trombolitice (alteplază, streptokinază) risc hemoragic; interferon alfa acidul acetilsalicilic poate inhiba acţiunea interferonului; litiu creşte concentraţia plasmatică a acestuia, risc toxic; acid valproic creşte concentraţia plasmatică a acestuia şi riscul efectelor toxice; metotrexat creşte toxicitatea hematologică; digoxină creşte concentraţia plasmatică a acesteia şi riscul efectelor toxice; inhibitori ai enzimei de conversie a angiotensinei risc de insuficiență renală; sulfonamide şi combinaţiile lor creşte toxicitatea acestora; uricozurice (de exemplu probenecid), datorită scăderii efectului uricozuric (competiţie pentru eliminarea acidului uric la nivelul tubilor renali); se recomandă utilizarea altui analgezic; antidiabetice orale creşte riscul hipoglicemiant al antidiabeticelor orale; sunt necesare informarea pacientului şi controlul mai frecvent al glicemiei."
    },
    {
        "excerpt": "Studii epidemiologice la femeia gravidă nu au evidenţiat efecte teratogene şi fetotoxice în condiţiile administrării în primele 2 trimestre de sarcină, dar experienţa este limitată pentru utilizarea cronică de doze mari. Utilizarea în ultimul trimestru de sarcină a fost asociată cu toxicitate cardiopulmonară şi renală la făt, închiderea prematură a canalului arterial, întârzierea şi prelungirea travaliului (pentru dozele mari de acid acetilsalicilic) şi creşterea frecvenţei accidentelor hemoragice (inclusiv pentru dozele mici)."
    },
    {
        "excerpt": "În primele două trimestre de sarcină se poate administra acid acetilsalicilic, dar numai la indicaţia medicului; se recomandă evitarea tratamentului cronic cu doze mai mari de 150 mg pe zi. În ultimul trimestru de sarcină acidul acetilsalicilic este contraindicat (cu excepţia utilizării punctuale pentru anumite indicaţii cardiologice şi obstetricale foarte limitate)."
    },
    {
        "excerpt": "Sunt posibile reacţii alergice, manifestate în special prin mâncărimi, acumulare de lichide în ţesuturi, dificultăţi de respiraţie sau reacţii anafilactice, reacţii alergice severe ale pielii posibil cu scăderea tensiunii arteriale, umflarea feţei, umflarea limbii şi edem angioneurotic, în special la pacienţii cu astm bronşic. Au fost semnalate reacţii de tip anafilactoid la pacienţi idiosincrazici."
    }
]