[
    {
        "excerpt": "Pacienții cu un anumit genotip de antigen leucocitar uman (care este mai frecvent la pacienții japonezi și coreeni, dar care se găsește și la caucazieni) sunt mai predispuși să dezvolte sindromul insulinic autoimun (tulburare a hormonilor care reglează concentrația de glucoza din sânge, cu scăderea pronunțată a concentrației de zahăr din sânge) când sunt trataţi cu acid tioctic, substanţa activă din Acid tioctic Rompharm."
    },
    {
        "excerpt": "Consumul periodic de băuturi alcoolice reprezintă un factor de risc semnificativ pentru dezvoltarea şi progresia afecţiunii care implică distrugerea nervilor, punând astfel în pericol succesul tratamentului cu Acid tioctic Rompharm. De aceea, pacienţii cu afectare nervoasă diabetică (polineuropatie) sunt sfătuiţi, în general, să evite pe cât posibil consumul de băuturi alcoolice. Acest lucru este valabil şi pentru perioadele de pauză între două etape de tratament."
    },
    {
        "excerpt": "Au fost raportate cazuri foarte rare de ameţeli, dureri de cap şi vedere dublă (simptome de hipoglicemie). Dacă aveți aceste manifestări, nu conduceți vehicule și nu folosiți utilaje."
    },
    {
        "excerpt": "Raportarea reacțiilor adverse Dacă manifestaţi orice reacţii adverse, adresaţivă medicului dumneavoastră sau farmacistului. Acestea includ orice posibile reacţii adverse nemenţionate în acest prospect. De asemenea, puteţi raporta reacţiile adverse direct la Agenţia Naţională a Medicamentului şi a Dispozitivelor Medicale din România Raportând reacţiile adverse, puteţi contribui la furnizarea de informaţii suplimentare privind siguranţa acestui medicament."
    }
]