[
    {
        "excerpt": "Dacă este necesară schimbarea medicamentului cu un alt medicament care conține levotiroxină, este posibil să apară un dezechilibru tiroidian. Discutați cu medicul dumneavoastră dacă aveți orice întrebări cu privire la schimbarea medicației. În timpul perioadei de tranziție este necesară o monitorizare atentă (clinică și biologică). Trebuie să spuneți medicului dumneavoastră dacă aveți orice reacții adverse, deoarece acest lucru poate indica faptul că doza trebuie ajustată în sensul creșterii sau scăderii ei."
    },
    {
        "excerpt": "Atunci când se începe tratamentul cu levotiroxină la nounăscuții prematuri cu greutate foarte scăzută la naștere, va fi monitorizată periodic tensiunea arterială, întrucât poate surveni o scădere rapidă a tensiunii arteriale (cunoscută sub denumirea de colaps circulator)."
    },
    {
        "excerpt": "Dacă urmează să fiți supus unor teste de laborator pentru monitorizarea concentrațiilor de hormoni tiroidieni, trebuie să informați medicul dumneavoastră și/sau personalul de laborator că luați sau ați luat recent biotină (numită și vitamina H, vitamina B7 sau vitamina B8). Biotina vă poate afecta rezultatele testelor de laborator. În funcție de test, rezultatele pot fi fals crescute sau fals scăzute din cauza biotinei. Este posibil ca medicul dumneavoastră să vă ceară să întrerupeți administrarea de biotină înainte de a efectua teste de laborator. De asemenea, trebuie să știți că și alte produse pe care este posibil să le luați, cum ar fi multivitamine sau suplimente pentru păr, piele și unghii, pot conține biotină. Acest lucru ar putea afecta rezultatele testelor de laborator. Vă rugăm să informați medicul dumneavoastră și/sau personalul de laborator dacă luați astfel de medicamente (Vă rugăm să rețineți informațiile de la punctul Alte medicamente și AccuThyrox)."
    },
    {
        "excerpt": "Inhibitori ai pompei de protoni: inhibitorii pompei de protoni (cum sunt omeprazol, esomeprazol, pantoprazol, rabeprazol și lanzoprazol) se utilizează pentru a reduce cantitatea de acid produsă de stomac, ceea ce poate să reducă absorbția levotiroxinei din intestin și, prin urmare, să îi reducă eficacitatea. Dacă luați levotiroxină în timpul tratamentului cu inhibitori ai pompei de protoni, medicul dumneavoastră trebuie să vă monitorizeze funcția tiroidiană și este posibil să fie necesar să vă ajusteze doza de AccuThyrox."
    },
    {
        "excerpt": "Nu este recomandată utilizarea hormonilor tiroidieni pentru scăderea în greutate. Aportul de hormoni tiroidieni nu vă va reduce greutatea, dacă nivelul dumneavoastră de hormoni tiroidieni este întrun interval normal. Pot apărea reacții adverse grave sau chiar care pot pune viața în pericol dacă creșteți doza fără sfatul medicului dumneavoastră, în special atunci când este luat împreună cu alte medicamente pentru scăderea în greutate."
    },
    {
        "excerpt": "Foarte rar, dacă sa utilizat o dată o doză prea mare de ACCUTHYROX sau dacă sa utilizat prea mult timp de mulţi ani, sau raportat insuficienţă la nivelul inimii, comă şi deces."
    }
]