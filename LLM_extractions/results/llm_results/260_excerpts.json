[
    {
        "excerpt": "Acid acetilsalicilic Krka conține acid acetilsalicilic, care, atunci când este utilizat în doze mici, aparține unui grup de medicamente numite antiagregante plachetare. Trombocitele (plachetele sanguine) sunt celule mici din sânge care determină coagularea sângelui și sunt implicate în tromboză. Atunci când un cheag de sânge se formează întro arteră, acesta oprește fluxul de sânge și se întrerupe alimentarea cu oxigen. Atunci când acest lucru se întâmplă la nivelul inimii poate provoca infarct miocardic sau angină pectorală; la nivelul creierului poate cauza accident vascular cerebral."
    },
    {
        "excerpt": "Acid acetilsalicilic Krka se administrează pentru a reduce riscul de formare a cheagurilor de sânge, împiedicând astfel apariția ulterioară a: infarctului miocardic accidentelor vasculare cerebrale problemelor cardiovasculare la pacienții diagnosticaţi cu angină pectorală stabilă sau instabilă (un tip de durere în piept). De asemenea, Acid acetilsalicilic Krka este utilizat pentru a preveni formarea de cheaguri de sânge după anumite tipuri de intervenții chirurgicale la nivelul inimii, cu scopul de a lărgi sau a debloca vasele de sânge."
    },
    {
        "excerpt": "Decizia privind inițierea tratamentului și dozarea adecvată trebuie să fie luată de către medic. Acest medicament nu se recomandă în cazuri de urgență. Poate fi folosit doar ca tratament preventiv."
    },
    {
        "excerpt": "Efectul tratamentului poate fi influențat dacă acid acetilsalicilic este luat în același timp cu alte medicamente pentru: subţierea sângelui/prevenirea formării cheagurilor de sânge sau dizolvarea acestora (de exemplu warfarină, heparină, clopidogrel, alteplază) rejecția de organe după transplant (ciclosporină, tacrolimus) tensiune arterială mare (de exemplu diuretice, inhibitori ai ECA) reglarea bătăilor inimii (digoxină) tulburare maniacodepresivă (litiu) durere și inflamație (de exemplu, AINS precum ibuprofen sau corticosteroizi) durere și scăderea febrei (metamizol), când efectul acid acetilsalicilic asupra agregării plachetare poate fi redus dacă este administrat împreună cu metamizol gută (de exemplu, probenecid) epilepsie (valproat, fenitoină) glaucom (acetazolamidă) cancer sau poliartrită reumatoidă (metotrexat în doze mai mici de 15 mg pe săptămână) diabet zaharat (de exemplu glibenclamidă, insulină) depresie (inhibitori selectivi ai recaptării serotoninei (ISRS), cum sunt sertralina sau paroxetina)"
    },
    {
        "excerpt": "Dacă dumneavoastră (sau altcineva) luați în mod accidental prea multe comprimate, trebuie să vă adresaţi imediat medicului dumneavoastră sau să contactați rapid servciul de urgență al celui mai apropiat spital. Arătați medicului comprimatele rămase sau ambalajul gol al medicamentului. Simptomele supradozajului pot include zgomote (țiuituri) în urechi, probleme de auz, dureri de cap, amețeli, confuzie, greață, vărsături și durere abdominală. Un supradozaj important poate duce la respirație mai rapidă decât cea normală (hiperventilație), febră, transpirații în exces, agitație, convulsii, halucinații, concentrații scăzute ale zahărului din sânge, comă și șoc."
    }
]