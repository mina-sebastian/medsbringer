[
    {
        "excerpt": "Adresaţivă medicului dumneavoastră înainte să luaţi Adagin: dacă aveţi lupus eritematos sistemic (LES) sau alte afecţiuni autoimune dacă există în familie o tulburare în producerea pigmentului roşu din sânge (porfirie) dacă aveţi afecţiuni intestinale inflamatorii cronice, cum sunt inflamaţia colonului cu ulcere (colită ulcerativă), o inflamaţie care afectează tractul digestiv (boală Crohn) sau alte afecţiuni ale stomacului sau intestinului dacă aveţi tulburări de formare a celulelor sanguine dacă aveţi probleme legate de mecanismul de coagulare normal al sângelui dacă aveţi alergii, febra fânului, astm bronşic, inflamație cronică a mucoasei nazale, polipi nazali sau afecţiuni obstructive cronice ale tractului respirator, deoarece ibuprofen poate cauza îngustarea căilor respiratorii cu dificultăţi în respiraţie (bronhospasm) dacă aveți insuficiență hepatică sau renală dacă aveţi probleme ale inimii care includ insuficiență cardiacă, angină pectorală (durere în piept) sau ați avut un infarct miocardic, operație de bypass sau orice fel de accident vascular cerebral sau accident ischemic tranzitoriu ,,AIT’’) sau aveţi de probleme de circulaţie la nivelul arterelor mâinilor sau picioarelor (boală arterială periferică). Vezi pct. “Efecte asupra inimii şi creierului”. dacă aţi avut recent o intervenţie chirurgicală majoră dacă sunteţi în primele şase luni de sarcină dacă alăptaţi. dacă aveți o infecție (vezi pct. 'Infecții') Reacțiile adverse pot fi reduse la minimum prin utilizarea celei mai mici doze eficace pentru cea mai scurtă perioadă de timp."
    },
    {
        "excerpt": "Efecte gastrointestinale Trebuie evitată utilizarea Adagin împreună cu alte AINS care includ inhibitorii selectivi de ciclooxigenază2. Vârstnici Dacă sunteţi în vârstă veţi fi mai expus la reacţii adverse, în special sângerare şi perforaţie la nivelul tractului digestiv, care pot fi letale. Ulcere, perforaţie şi sângerare la nivelul stomacului sau intestinelor Dacă aţi avut anterior ulcer la nivelul stomacului sau intestinelor, în special dacă acesta a fost complicat cu perforaţie sau a fost însoţit de sângerare, trebuie să fiţi atent la orice simptome abdominale neobişnuite şi să spuneţi imediat medicului dumneavoastră, mai ales dacă aceste simptome apar la începutul tratamentului. Aceasta este necesar, deoarece riscul de sângerare sau de ulceraţie la nivelul tractului digestiv este mai mare în acest caz, în special la pacienţii vârstnici. Dacă apare sângerarea sau ulceraţia la nivelul tractului digestiv, tratamentul trebuie întrerupt. Sângerarea, ulceraţia sau perforaţia la nivelul stomacului sau intestinelor pot apărea fără alte semne de avertizare, chiar şi la pacienţii care nu au avut niciodată astfel probleme. Acestea pot fi, de asemenea, letale. Riscul de apariţie a ulcerelor, perforaţiei sau sângerării la nivelul stomacului sau intestinelor creşte la doze mari de ibuprofen. Riscul creşte, de asemenea, dacă anumite alte medicamente sunt luate în acelaşi timp cu ibuprofenul (vezi mai jos, Adagin împreună cu alte medicamente). AINS trebuie administrate cu precauție la pacienții cu antecedente de boală gastrointestinală (colită ulcerativă, boală Crohn) deoarece boala poate fi agravată."
    },
    {
        "excerpt": "Efecte asupra inimii şi creierului Medicamentele antiinflamatoare/analgezice precum ibuprofenul se pot asocia cu un risc uşor crescut de apariţie a infarctului miocardic sau accidentului vascular cerebral, în special când sunt utilizate în doze mari. Nu depăşiţi doza recomandată sau durata tratamentului. Trebuie să discutați cu medicul sau farmacistul despre tratamentul dumneavoastră înainte să utilizați Adagin dacă: aveți probleme ale inimii care includ insuficiență cardiacă sau angină pectorală (durere în piept), dacă ați avut vreodată infarct miocardic, intervenție chirurgicală de bypass, boală arterială periferică (circulație deficitară la nivelul picioarelor sau labelor picioarelor ca urmare a îngustării sau blocării arterelor) sau orice fel de accident vascular cerebral (inclusiv accident vascular cerebral minor sau accident ischemic tranzitor (“AIT”). aveți tensiune arterială mare, diabet zaharat, colesterol mare, antecedente familiale de boală cardiacă, accident vascular cerebral sau dacă sunteți fumător."
    },
    {
        "excerpt": "Efecte asupra rinichilor Ibuprofen poate determina probleme în funcţionarea rinichilor la copiii, adolescenții și vârstnicii care sunt deshidratați. Ibuprofen poate determina probleme în funcţionarea rinichilor chiar şi la pacienţii care nu au mai avut astfel de probleme. Acestea se pot manifesta prin umflarea picioarelor şi pot conduce chiar la insuficienţă cardiacă sau tensiune arterială mare la persoanele predispuse. Ibuprofen poate determina leziuni la nivelul rinichilor, în special la pacienţii care deja au avut probleme la nivelul rinichilor, inimii sau ficatului sau care iau diuretice sau inhibitori ai ECA, precum şi la vârstnici. Cu toate acestea, întreruperea tratamentului cu ibuprofen, în general, conduce la vindecare."
    },
    {
        "excerpt": "Reacţii la nivelul pielii Reacții cutanate grave, care includ dermatită exfoliativă, eritem polimorf, sindrom StevensJohnson, necroliză epidermică toxică, reacție la medicament cu eozinofilie și afectare sistemică (DRESS), pustuloză exantematică generalizată acută (PEGA) au fost raportate în asociere cu tratamentul cu ibuprofen. Opriți utilizarea Adagin și solicitați imediat îngrijiri medicale dacă observați orice fel de simptome asociate cu aceste reacții cutanate grave descrise la pct. 4"
    },
    {
        "excerpt": "Infecţii Ibuprofen poate ascunde semnele de infecție, cum ar fi febră și durere. Prin urmare, este posibil ca ibuprofen să determine o întârziere a tratamentului infecției, ceea ce poate duce la un risc crescut de complicații. Acest lucru a fost observat în cazul pneumoniei cauzată de bacterii și a infecțiilor bacteriene ale pielii asociate cu varicela. Dacă luați acest medicament în timp ce aveți o infecție și simptomele infecției persistă sau se agravează, consultați imediat medicul."
    },
    {
        "excerpt": "Alte precauţii În timpul tratamentului de lungă durată, la utilizarea de doze mari de analgezice, poate să apară durerea de cap care nu trebuie tratată prin creşterea dozelor din acest medicament. Utilizarea de rutină a analgezicelor poate determina leziuni renale permanente şi risc de insuficienţă renală. Ibuprofen poate prelungi temporar timpul de sângerare. În tratamentul de lungă durată cu Adagin, este necesar controlul periodic al funcției hepatice și renale, precum și a numărului celulelor sanguine (hemoleucograma cu formulă leucocitară). Adagin poate reduce posibilitatea de a rămâne gravidă. Trebuie să discutaţi cu medicul dumneavoastră dacă planificaţi să rămâneţi gravidă sau dacă aveţi probleme în a rămâne gravidă. Vezi pct. 'Sarcina, alăptarea şi fertilitatea'."
    },
    {
        "excerpt": "Reacţiile adverse ale Adagin pot creşte dacă anumite medicamente sunt luate în acelaşi timp. Pe de altă parte, Adagin poate creşte sau scădea efectul altor medicamente sau creşte apariţia reacţiilor adverse ale acestora când sunt luate în acelaşi timp. În special trebuie să îi spuneţi medicului dumneavoastră sau farmacistului dacă luaţi oricare din următoarele medicamente: alte AINS anticoagulante (medicamente pentru subțierea sângelui/împotriva coagulării sângelui, de exemplu acid acetilsalicilic, warfarină, heparină) antiagregante plachetare (împotriva coagulării sângelui), cum este ticlopidina sau clopidogrelul ISRS (medicamente împotriva depresiei), cum sunt paroxetina, sertralina, citalopramul corticosteroizi (utilizaţi împotriva inflamaţiilor) metotrexat (utilizat în tratamentul cancerului şi afecţiunilor autoimune) digoxin (pentru tratamentul diferitelor afecţiuni ale inimii) fenitoină (utilizată pentru a preveni apariţia convulsiilor epileptice) litiu (utilizat în tratamentul depresiei şi maniei) diuretice (comprimate pentru eliminarea apei), care includ diuretice care economisesc potasiu medicamente care reduc tensiunea arterială mare (inhibitorii ECA precum captopril, beta blocante precum atenolol, antagoniști ai receptorului de angiotensină II precum losartan) colestiramină (utilizată în tratamentul valorilor mari ale colesterolului) aminoglicozide (medicamente împotriva anumitor tipuri de bacterii) ciclosporină, tacrolimus (pentru inhibarea sistemul imunitar după transplantul de organe) zidovudină (utilizat în tratamentul infecţiilor cu HIV) mifepristonă probenecid sau sulfinpirazonă (pentru tratamentul gutei) antibiotice chinolone sulfoniluree (pentru tratamentul diabetului zaharat de tip 2) fluconazol sau voriconazol (utilizate în tratamentul infecțiilor fungice) bisfosfonaţi (utilizaţi în osteoporoză, boala Paget şi pentru a reduce nivelul crescut de calciu în sânge) oxpentifilină (pentoxifilină) (utilizat în tratarea bolii circulatorii de la nivelul arterelor mâinilor sau picioarelor) baclofen (un relaxant muscular) ginkgo biloba"
    },
    {
        "excerpt": "Sarcina, alăptarea şi fertilitatea Dacă sunteţi gravidă sau alăptaţi, credeţi că aţi putea fi gravidă sau doriţi să rămâneţi gravidă, adresaţivă medicului dumneavoastră sau farmacistului pentru recomandări înainte de a lua acest medicament. Nu luați ibuprofen dacă sunteți gravidă în ultimele 3 luni de sarcină deoarece acesta ar putea dăuna copilului dumneavoastră nenăscut sau determina probleme la naștere. Poate afecta rinichii și inima copilului nenăscut. Poate modifica tendința dumneavoastră și a bebelușului la sângerare și poate întârzia nașterea sau prelungi travaliul. Nu trebuie să luați ibuprofen în primele 6 luni de sarcină, numai dacă este absolut necesar și recomandat de către medicul dumneavoastră. Dacă aveți nevoie de tratament în această perioadă, sau când încercați să rămâneți gravidă, trebuie să utilizați cea mai mică doză pentru cea mai scurtă durată de timp posibilă. Dacă este luat mai mult de câteva zile începând din a 20a săptămână de sarcină, ibuprofen poate provoca probleme renale la copilul nenăscut, care pot duce la niveluri scăzute de lichid amniotic care înconjoară copilul (oligohidramnios) sau îngustare a unui vas de sânge (canal arterial) din inima copilului. Dacă aveți nevoie de tratament mai mult de câteva zile, medicul dumneavoastră vă poate recomanda o monitorizare suplimentară. Ibuprofen trece în cantităţi foarte mici în laptele matern şi, de obicei, alăptarea nu trebuie întreruptă în timpul tratamentelor de scurtă durată. Cu toate acestea, dacă vi se recomandă un tratament de lungă durată, trebuie luată în considerare întreruperea definitivă a alăptării la sân. Medicamentul aparține unui grup de medicamente (AINS) care pot afecta fertilitatea la femei. Acest efect este reversibil la întreruperea tratamentului."
    },
    {
        "excerpt": "Reacţii adverse posibile Ca toate medicamentele, acest medicament poate provoca reacţii adverse, cu toate că acestea nu apar la toate persoanele. Posibilitatea de apariţie a reacţiilor adverse creşte la doze mai mari şi la o durată mai lungă de tratament. Următoarele reacţii adverse sunt grave şi necesită intervenţie imediată dacă apar. Trebuie să încetaţi în a mai lua Adagin şi să vă adresaţi imediat medicului dumneavoastră dacă apar următoarele simptome: Scaune de culoarea păcurii sau vărsături cu sânge (ulcer la nivelul tractului digestiv cu sângerare, reacție adversă frecventă) Umflare a feţei, a limbii sau a gâtului (laringe) care poate determina dificultăţi la înghițire sau respiraţie, și urticarie (angioedem, reacție adversă mai puțin frecventă) Bătăi rapide ale inimii, scădere severă a tensiunii arteriale sau şoc cu potenţial letal (reacție anafilactică, reacție adversă rară) Dacă prezentați simptome precum febră și deteriorarea gravă a stării dumneavoastră generale, sau febră și simptome de infecție locală precum durere în gât/faringe/gură sau probleme urinare, trebuie să mergeți imediat la medicul dumneavoastră. Ibuprofen poate cauza scăderea numărului de celule albe din sânge și rezistența dumneavoastră la infecții poate fi redusă (agranulocitoză, reacție adversă foarte rară). Este important să vă informați medicul despre tratamentul dumneavoastră. Pete roșiatice plane asemănătoare unor ținte, sau pete circulare pe trunchi deseori cu vezicule în centru, piele exfoliată, ulcerații la nivelul gurii, gâtului, nasului, organelor genitale și ochilor. Aceste erupții cutanate grave pot fi precedate de febră și simptome asemănătoare gripei (dermatită exfoliativă, eritem polimorf, sindrom StevensJohnson, necroliză epidermică toxică, reacții adverse foarte rare) Poate apărea o inflamație la nivelul pielii legată de infecție, caracterizată prin durere intensă, febră mare, piele umflată și fierbinte, vezicule cu distrugere (necroză) a pielii, țesutului subcutanat și mușchilor (fasceită necrozantă, reacție adversă foarte rară). Erupție extinsă pe piele, temperatură ridicată a corpului și noduli limfatici măriți (sindrom DRESS, cu frecvență necunoscută) O erupție extinsă pe piele, de culoare roșiatică și cu aspect de solzi, cu umflături sub piele și vezicule, localizată în special în pliurile pielii, pe trunchi și membrele superioare, însoțită de febră. Simptomele apar de obicei la începerea tratamentului (pustuloză exantematică generalizată acută (PEGA), cu frecvență necunoscută). Vezi și pct. 2."
    }
]