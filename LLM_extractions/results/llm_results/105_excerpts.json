[
    {
        "excerpt": "În cazul în care Abirateronă SUN este prescris întrun stadiu incipient al bolii, atunci când aceasta încă mai răspunde la terapia hormonală, se utilizează în asociere cu un tratament care reduce nivelul de testosteron (terapie de deprivare de androgeni)."
    },
    {
        "excerpt": "Acest medicament nu trebuie utilizat la copii și adolescenți. Dacă Abirateronă SUN este ingerat accidental de un copil sau adolescent, mergeți imediat la spital și luați ambalajul cu dumneavoastră pentru al arăta medicului de la unitatea de primire a urgențelor."
    },
    {
        "excerpt": "Spuneți medicului dumneavoastră dacă prezentați îngălbenire a pielii sau ochilor, urina închisă la culoare sau senzaţie de greaţă severă sau vărsături, deoarece acestea ar putea să fie semne sau simptome ale unor probleme ale ficatului. Rareori, este posibilă apariţia insuficienţei funcţiei ficatului (denumită insuficienţă hepatică acută) care poate să conducă la deces."
    },
    {
        "excerpt": "Monitorizarea valorilor sanguine Abirateronă SUN vă poate afecta funcţia ficatului şi este posibil să nu aveţi niciun simptom. Atunci când luaţi acest medicament, medicul dumneavoastră vă va efectua periodic analize ale sângelui pentru a observa orice efecte asupra ficatului."
    },
    {
        "excerpt": "Tratamentul de deprivare de androgeni poate crește riscul tulburărilor de ritm al inimii. Spuneți medicului dumneavoastră dacă urmați tratament cu medicamente: utilizate pentru a trata probleme ale ritmului inimii (de exemplu: chinidină, procainamidă, amiodaronă și sotalol) cunoscute pentru creșterea riscului tulburărilor de ritm al inimii [cum ar fi: metadona (utilizată pentru ameliorarea durerii și ca parte a tratamentului de dezintoxicare în dependența de droguri), moxifloxacină (un antibiotic), antipsihotice (utilizate pentru afecţiuni psihice grave)]."
    },
    {
        "excerpt": "Cu frecvență necunoscută (care nu poate fi estimată din datele disponibile) infarct miocardic, modificări ale EKG electrocardiogramei (prelungirea intervalului QT) reacții alergice grave cu dificultăți la înghițire sau la respirație, umflare a feței, buzelor, limbii sau gâtului sau erupție pe piele însoțită de mâncărime."
    }
]