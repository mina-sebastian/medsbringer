[
    {"excerpt": "Abacavir/Lamivudină Terapia conţine două substanţe active care sunt utilizate în tratamentul infecţiei cu HIV: abacavir şi lamivudină. Acestea aparţin unei clase de medicamente antiretrovirale numite analogi nucleozidici inhibitori de revers transcriptază (INRT)."},
    {"excerpt": "Chiar și pacienții care nu au prezentă gena HLAB*5701 pot dezvolta o reacţie de hipersensibilitate (o reacţie alergică gravă)."},
    {"excerpt": "Risc de infarct miocardic"},
    {"excerpt": "Citiţi informaţiile de la pct. ,,Alte reacţii adverse posibile ale terapiei combinate a infecţiei cu HIV” la pct. 4 al acestui prospect."},
    {"excerpt": "Aceste medicamente nu trebuie administrate concomitent cu Abacavir/Lamivudină Terapia: emtricitabină, pentru tratamentul infecţiei cu HIV alte medicamente care conţin lamivudină, pentru tratamentul infecţiei cu HIV sau a infecţiei cu virus hepatitic B doze mari de trimetoprim/sulfametoxazol, un antibiotic cladribină, utilizată pentru a trata leucemia cu celule păroase Spuneţi medicului dumneavoastră dacă sunteţi tratat cu oricare dintre acestea."},
    {"excerpt": "Unele medicamente interacţionează cu Abacavir/Lamivudină Terapia Acestea includ: fenitoină, pentru tratamentul epilepsiei. Spuneţi medicului dumneavoastră dacă luaţi fenitoină. Este posibil ca medicul dumneavoastră să vă monitorizeze în timpul tratamentului cu Abacavir/Lamivudină Terapia. metadonă, utilizată ca substituent pentru heroină. Abacavirul creşte viteza eliminării metadonei din organismul dumneavoastră. Dacă luaţi metadonă, veţi fi monitorizat pentru observarea eventualelor simptome ale sindromului de întrerupere. Poate fi necesară modificarea dozei dumneavoastră de metadonă. Spuneţi medicului dumneavoastră dacă luaţi metadonă. medicamente (de obicei lichide) care conţin sorbitol şi alţi alcooli derivaţi din zahăr (precum xilitol, manitol, lactitol sau maltitol), utilizate în mod regulat Spuneţi medicului dumneavoastră sau farmacistului dacă sunteţi tratat cu oricare dintre aceste medicamente."},
    {"excerpt": "Abacavir/Lamivudină Terapia şi medicamentele similare pot provoca reacţii adverse fătului. Dacă aţi luat Abacavir/Lamivudină Terapia în timpul sarcinii, medicul dumneavoastră vă poate solicita efectuarea periodică de analize de sânge şi alte teste diagnostice pentru monitorizarea dezvoltării copilului dumneavoastră. La copiii ai căror mame au luat INRT în timpul sarcinii, beneficiul protecţiei împotriva HIV a fost mai mare decât riscul de a prezenta reacţii adverse."},
    {"excerpt": "Citiţi informaţiile de la pct. ,,Alte posibile reacţii adverse ale terapiei combinate din cadrul infecţiei cu HIV”."},
    {"excerpt": "Pe lângă reacţiile adverse enumerate mai jos pentru Abacavir/Lamivudină Terapia, pot să apară şi alte afecţiuni în timpul terapiei combinate din cadrul infecţiei cu HIV."},
    {"excerpt": "Simptome de infecție și inflamație Infecțiile vechi se pot reactiva Pacienţii cu infecţie cu HIV avansată (SIDA) au un sistem imunitar slăbit şi sunt mai predispuşi să dezvolte infecţii grave (infecţii oportuniste). Aceste tipuri de infecţii pot să fi fost “tăcute” şi nedetectate de sistemul imunitar slăbit, înainte de începerea tratamentului. După iniţierea tratamentului, sistemul imunitar devine mai puternic, astfel încât organismul începe să lupte împotriva infecțiilor, determinând apariţia de semne şi simptome de inflamaţie. Simptomele includ de obicei febră împreună cu unele din următoarele: În cazuri rare, pe măsură ce sistemul imunitar devine mai puternic, poate ataca de asemenea țesuturi sănătoase din corp (afecțiuni autoimune). Simptomele afecţiunilor autoimune pot apărea la câteva luni după începerea tratamentului cu medicamente împotriva infecției cu HIV. Simptomele pot include: palpitații (bătăi rapide sau neregulate ale inimii) sau tremor hiperactivitate (agitație și mișcare excesivă) slăbiciune la nivelul mâinilor şi picioarelor care se deplasează în sus, spre trunchi. durere de cap durere de stomac dificultate în respiraţie Dacă aveţi orice simptome de infecţie și inflamație sau dacă observaţi oricare dintre simptomele menţionate mai sus: Spuneţi imediat medicului dumneavoastră."},
    {"excerpt": "Este posibil să aveţi probleme cu oasele Unii pacienţi trataţi cu terapie combinată pentru infecţia cu HIV dezvoltă o afecţiune numită osteonecroză. În cadrul acestei boli, o parte din ţesutul osos se distruge din cauza aportului redus de sânge către ţesutul osos. Pacienţii sunt mai expuşi riscului de a avea această afecţiune: dacă au luat tratamentul combinat o perioadă lungă de timp dacă iau concomitent medicamente antiinflamatoare numite corticosteroizi dacă consumă alcool etilic dacă sistemul lor imunitar este foarte slăbit dacă sunt supraponderali. Semnele osteonecrozei includ: rigiditate a articulaţiilor disconfort şi durere (în special la nivelul şoldului, genunchiului sau umărului) dificultate la mişcare. Dacă observaţi oricare dintre aceste simptome: Spuneţi medicului dumneavoastră."}
]