[{"excerpt": "Atunci când luaţi acest medicament, medicul dumneavoastră vă va prescrie şi un alt medicament numit prednison sau prednisolon. Acest lucru va reduce posibilitatea de a avea tensiune arterială mare, de a reţine apă în organism (retenţie de lichide) sau de a prezenta concentraţii scăzute ale unui element chimic din sânge, numit potasiu."}, {"excerpt": "Spuneți medicului dumneavoastră dacă vi sa spus că aveți orice tip de afecțiuni ale inimii sau ale vaselor de sânge, inclusiv probleme de ritm al inimii (aritmie) sau dacă urmați tratament pentru aceste afecțiuni. Spuneți medicului dumneavoastră dacă aveți pielea sau ochii îngălbeniți, urina închisă la culoare sau senzaţie de greaţă severă sau vărsături, ar putea să fie semne sau simptome ale unor tulburări ale ficatului. Rareori, este posibilă apariţia insuficienţei funcţiei ficatului (denumită insuficienţă hepatică acută) care poate să conducă la deces."}, {"excerpt": "Abirateronă Pharmazac împreună cu alte medicamente Adresațivă medicului dumneavoastră sau farmacistului pentru recomandări înainte de a lua acest medicament. Spuneți medicului dumneavoastră sau farmacistului dacă luați, ați luat recent sau sar putea să luați orice alte medicamente. Aceasta este important deoarece Abirateronă Pharmazac poate creşte efectul unor medicamente, inclusiv medicamente pentru inimă, tranchilizante, unele medicamente pentru diabet zaharat, medicamente pe bază de plante (de exemplu, sunătoarea) sau altele. Medicul dumneavoastră poate dori să modifice doza acestor medicamente. De asemenea, unele medicamente pot să crească sau să scadă efectele Abirateronă Pharmazac. Aceasta poate duce la apariţia de reacţii adverse sau Abirateronă Pharmazac nu acţionează aşa cum trebuie. Tratamentul de deprivare de androgeni poate crește riscul tulburărilor de ritm al inimii. Spuneți medicului dumneavoastră dacă urmați tratament cu medicamente utilizate pentru a trata probleme ale ritmului inimii (de exemplu, chinidină, procainamidă, amiodaronă și sotalol); cunoscute pentru creșterea riscului tulburărilor de ritm al inimii [de exemplu, metadonă (utilizată pentru calmarea durerii și ca parte a tratamentului de detoxifiere în dependența de droguri), moxifloxacină (un antibiotic), antipsihotice (utilizate pentru afecţiuni psihice grave)]. Spuneți medicului dumneavoastră dacă luați oricare dintre medicamentele enumerate mai sus."}, {"excerpt": "Pierderea masei osoase poate apărea la bărbaţii trataţi pentru cancer de prostată. Abirateronă Pharmazac, în asociere cu prednison sau prednisolon, poate creşte pierderea de masă osoasă."}, {"excerpt": "Abirateronă Pharmazac 500 mg comprimate filmate Substanţa activă este acetat de abirateronă. Fiecare comprimat conţine acetat de abirateronă 500 mg. Celelalte componente sunt lactoză monohidrat, celuloză microcristalină, croscarmeloză sodică, hipromeloză, laurilsulfat de sodiu, dioxid de siliciu coloidal anhidru şi stearat de magneziu (nucleul comprimatului); polivinil alcool, dioxid de titan (E 171), macrogol, talc, oxid roșu de fer (E 172) and oxid negru de fer (E 172) (învelișul comprimatului)"}]