[
    {
        "excerpt": "IMPORTANT  Reacţii de hipersensibilitate  Abacavir/Lamivudină Viatris conţine abacavir. Unii pacienți care iau abacavir pot dezvolta o reacţie de hipersensibilitate (o reacţie alergică gravă), care poate pune viaţa în pericol dacă continuă să ia medicamente care conțin abacavir. Trebuie să citiţi cu atenţie toate informaţiile menţionate la “Reacţii de hipersensibilitate” de la pct. 4. Cutia de Abacavir/Lamivudină Viatris conţine un Card de avertizare, pentru a vă reaminti dumneavoastră şi personalului medical despre reacţia de hipersensibilitate la abacavir. Desprindeţi acest card şi păstraţil asupra dumneavoastră tot timpul."
    },
    {
        "excerpt": "Unii dintre pacienţii care iau Abacavir/Lamivudină Viatris sau alte tratamente combinate pentru infecţia cu HIV sunt mai expuşi riscului de apariţie a reacţiilor adverse. Trebuie să fiţi avizaţi asupra riscurilor suplimentare:  dacă aveţi o afecţiune moderată sau severă la nivelul ficatului  dacă aţi avut vreodată afecţiuni la nivelul ficatului, incluzând hepatită B sau C (dacă aveţi infecţie cu virus hepatitic B, nu întrerupeţi tratamentul cu acest medicament fără recomandarea medicului dumneavoastră, deoarece puteţi avea o reactivare a hepatitei)  dacă sunteţi obez (în special dacă sunteţi femeie)  dacă aveţi probleme ale rinichilor  Spuneţi medicului dumneavoastră dacă cele enumerate mai sus sunt valabile în cazul dumneavoastră înainte să utilizaţi Abacavir/Lamivudină Viatris. În timpul tratamentului, poate fi necesară efectuarea unor teste suplimentare, incluzând analize ale sângelui. Vezi pct. 4 pentru informaţii suplimentare."
    },
    {
        "excerpt": "Risc de evenimente cardiovasculare  Nu se poate exclude posibilitatea ca abacavirul să crească riscul producerii evenimentelor cardiovasculare.  Spuneţi medicului dumneavoastră dacă aveţi probleme cardiovasculare, fumaţi sau aveţi alte boli care vă pot creşte riscul de apariţie a unor boli cardiovasculare, cum este tensiunea arterială mare sau diabetul zaharat. Nu întrerupeţi administrarea Abacavir/Lamivudină Viatris decât la indicaţia medicului dumneavoastră."
    },
    {
        "excerpt": "Reacţii de hipersensibilitate la abacavir  Chiar și pacienții care nu au prezentă gena HLAB*5701, pot dezvolta o reacţie de hipersensibilitate (o reacţie alergică gravă).  Citiţi cu atenţie toate informaţiile despre reacţiile de hipersensibilitate de la pct. 4 din acest prospect."
    },
    {
        "excerpt": "Unii pacienţi trataţi cu terapie combinată pentru infecţia cu HIV dezvoltă o afecţiune numită osteonecroză. În cadrul acestei boli, o parte din ţesutul osos se distruge din cauza aportului redus de sânge către ţesutul osos. Pacienţii sunt mai expuşi riscului de a avea această afecţiune: dacă au luat tratamentul combinat o perioadă lungă de timp dacă iau concomitent medicamente antiinflamatoare numite corticosteroizi dacă consumă alcool etilic dacă sistemul lor imunitar este foarte slăbit dacă sunt supraponderali. Semnele osteonecrozei includ: rigiditate a articulaţiilor disconfort şi durere (în special la nivelul şoldului, genunchiului sau umărului) dificultate la mişcare."
    }
]