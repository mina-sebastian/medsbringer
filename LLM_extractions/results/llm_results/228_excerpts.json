[
    {
        "excerpt": "Datorită lipsei studiilor controlate la om, Aceclofen supozitoare nu trebuie utilizat în primele două trimestre de sarcină decât în situaţiile în care este absolut necesar, la recomandarea unui medic care a evaluat raportul risc potenţial fetal/beneficiu matern, şi doar pentru perioade scurte de timp."
    },
    {
        "excerpt": "Aceclofen împreună cu alte medicamente Spuneţi medicului dumneavoastră sau farmacistului dacă utilizaţi, aţi utilizat recent sau sar putea să utilizaţi orice alte medicamente. Dacă luaţi acest medicament împreună cu altele, se poate modifica modul lor de acţiune. Anunţaţi medicul în condiţiile în care mai luaţi: alte antiinflamatoare nesteroidiene, medicamente anticoagulante, litiu, metotrexat, diuretice, antihipertensive, interferon, mifepriston, glicozide, antidiabetice orale, ciclosporină."
    },
    {
        "excerpt": "Medicamente precum Aceclofen supozitoare se pot asocia cu un risc uşor crescut de apariţie a atacului de cord („infarct miocardic”) sau a accidentului vascular cerebral. Riscurile de orice tip sunt mai probabile la doze mari şi în cazul tratamentului de lungă durată. Nu depăşiţi doza şi durata recomandate pentru tratament."
    }
]