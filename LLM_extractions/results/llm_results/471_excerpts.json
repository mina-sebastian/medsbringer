[
    {"excerpt": "Medicul dumneavoastră va prescris acid alendronic pentru că aveţi o afecţiune denumită osteoporoză. Osteoporoza reprezintă o subţiere şi slăbire a oaselor. Aceasta este frecventă la femei, după menopauză. Menopauza apare atunci când ovarele nu mai produc hormonii feminini, estrogeni, care ajută la menţinerea sănătăţii scheletului femeilor. După instalarea menopauzei, apare pierderea de substanţă osoasă, iar oasele devin mai fragile. Cu cât menopauza debutează mai devreme la o femeie, cu atât riscul de osteoporoză este mai mare. În stadiile de început, în mod obişnuit, osteoporoza nu are simptome. Cu toate acestea, dacă nu este tratată, poate determina fracturi (rupturi ale oaselor). Deşi, de regulă, fracturile produc dureri, fracturile vertebrelor pot trece neobservate, până la momentul în care determină scădere în înălţime."},
    {"excerpt": "Fracturile (rupturi ale oaselor) pot să apară în timpul activităţii obişnuite, de zi cu zi, cum este ridicarea unor greutăţi sau prin traumatisme minore, care. în mod normal. nu sunt suficiente pentru a fractura un os normal. Fracturile (rupturi ale oaselor) apar, de obicei, la nivelul şoldului, coloanei vertebrale sau al pumnului şi pot determina nu numai apariţia durerii, ci şi deformări marcate (care produc probleme) şi la invaliditate (cum sunt postura aplecată sau 'cocoşată' şi pierderea mobilităţii)."},
    {"excerpt": "Este foarte important să respectaţi recomandările de la pct. 2, 3, 4 şi 5 pentru a ajuta ca fiecare comprimat de Adronik să ajungă rapid în stomac şi să reduceţi potenţialul de iritaţie a esofagului (tubul care face legătura între gură şi stomac)."},
    {"excerpt": "Utilizarea altor medicamente Vă rugăm să spuneţi medicului dumneavoastră sau farmacistului dacă luaţi sau aţi luat recent orice alte medicamente, inclusiv dintre cele eliberate fără prescripţie medicală. Acest medicament poate interacţiona cu suplimentele cu calciu, antiacidele şi unele dintre medicamentele pe care le luaţi pe cale orală dacă sunt utilizate în acelaşi timp. Ca urmare este important să respectaţi recomandările cuprinse la punctul 'Cum să luaţi Adronik'."},
    {"excerpt": "Pentru a descrie cât de frecvent au fost raportate reacţiile adverse se utilizează următorii termeni. Reacţii adverse foarte frecvente (la 1 sau mai mult de 1 din 10 pacienţi) Reacţii adverse frecvente (la mai puţin de 1 din 10, dar la mai mult de 1 din 100 pacienţi) Reacţii adverse mai puţin frecvente (la mai puţin de 1 din 100, dar la mai mult de 1 din 1000 pacienţi) Reacţii adverse rare (la mai puţin de 1 din 1000, dar la mai mult de 1 din 10000 pacienţi), Reacţii adverse foarte rare (la mai puţin de 1 din 10000 pacienţi)."}
]