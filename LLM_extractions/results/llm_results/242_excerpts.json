[
    {"excerpt": "Acest medicament poate crește volumul mucusului bronșic (secreții bronșice), în special la începutul tratamentului. Prin urmare, dacă acest lucru se întâmplă și nu reușiți să eliminați secrețiile bronșice (expectorație) prin tuse, consultați medicul dumneavoastră care vă va sugera o metodă de eliminare a mucusului (drenaj postural sau bronhoaspirație)."},
    {"excerpt": "Efectele Acetilcisteină Rompharm asupra testelor de laborator: Acetilcisteina poate interfera cu unele teste de sânge și urină (testul colorimetric pentru salicilați și testele pentru cetone). Spuneți medicului dumneavoastră că luați acest medicament înainte de efectuarea acestor teste."},
    {"excerpt": "Acetilcisteină Rompharm 600 mg conține sodiu Acest medicament conține 356,8 mg de sodiu (componenta principală a sării de masă) pe doză. Această cantitate este echivalentă cu 17,84% din aportul alimentar zilnic maxim recomandat pentru un adult."},
    {"excerpt": "Acetilcisteină Rompharm 600 mg conține sorbitol (E 420) Acest medicament conține 555 mg de sorbitol în fiecare doză, ceea ce este echivalent cu ,92 mg/kg/zi. Sorbitolul este o sursă de fructoză. Dacă dumneavoastră (sau copilul dumneavoastră) aveți intoleranță ereditară la fructoză, o boală genetică rară, dumneavoastră (sau copilul dumneavoastră) nu trebuie să vi se administreze acest medicament. Pacienții cu intoleranță ereditară la fructoză nu pot metaboliza fructoza, ceea ce poate determina efecte grave."}
]