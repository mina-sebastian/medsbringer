[
    {"excerpt": "Grupa farmacoterapeutică\nChimioterapice de uz local, antivirale, codul ATC: D06BB03."},
    {"excerpt": "Precauţii\nLa pacienţii sever imunodeprimaţi (de exemplu, pacienţii cu SIDA, transplant de măduvă osoasă)\ntrebuie luată în considerare administrarea orală de aciclovir."},
    {"excerpt": "Datorită mecanismului de acţiune, tratamentul cu aciclovir nu realizează eradicarea virusurilor latente;\npacientul rămâne expus aceluiaşi risc de recidive."},
    {"excerpt": "În cazul herpesului labial, majoritatea studiilor realizate au arătat că administrarea aciclovirului\naccelerează vindecarea leziunilor; alţi parametri (oprirea evoluţiei către ulcerare, durata fazei\ndureroase) nu au fost influenţaţi semnificativ statistic în toate studiile."},
    {"excerpt": "Atenţionări speciale\nSarcina şi alăptarea\nAdministrarea sistemică de aciclovir în teste standard acceptate internațional, nu a produs efecte\nembriotoxice şi teratogene la şobolani, iepuri sau şoareci. Întrun test nonstandard la şobolani sau\nobservat anomalii fetale, dar numai la doze subcutanate mari care au produs toxicitate maternă."},
    {"excerpt": "Experienţa la om este limitată, de aceea tratamentul cu aciclovir cremă trebuie luat în considerare\nnumai dacă beneficiul terapeutic matern depăşeşte riscurile potenţiale fetale."},
    {"excerpt": "Există date limitate ce arată că aciclovirul trece în laptele matern în urma administrării sistemice.\nAciclovirul trebuie administrat cu prudenţă în perioada de alăptare."},
    {"excerpt": "Reacţii adverse\nReacţiile adverse sunt clasificate în funcţie de frecvenţă, folosind următoarea convenţie: foarte\nfrecvente (>1/10), frecvente (>1/100, <1/10), mai puţin frecvente (>1/1000, <1/100), rare (>1/10000,\n<1/1000); foarte rare (<1/10000)."}
]