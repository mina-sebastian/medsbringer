[
    {"excerpt": "Acest medicament a fost prescris pentru dumneavoastră. Nu trebuie săl daţi altor persoane. Le poate face rău, chiar dacă au aceleaşi simptome cu ale dumneavoastră."},
    {"excerpt": "La unii pacienţi cu deficit de glucozo6fosfatdehidrogenază sa observat că la administrarea unor doze mari de vitamina C (mai mult de 4g/zi) apare hemoliză (uneori severă). De aceea trebuie evitată depăşirea dozelor recomandate."},
    {"excerpt": "În cazul predispoziţiei de apariţie a calculilor renali, administrarea de doze mari de vitamina C creşte riscul de formare a calculilor de oxalat de calciu. Pacienţilor cu urolitiază recurentă nu trebuie să li se administreze zilnic mai mult de 100 200 mg de vitamina C."},
    {"excerpt": "La pacienţii cu insuficienţă renală severă sau în fază terminală (pacienţi cu dializă) nu trebuie depăşită doza de 50100 mg de vitamina C, ca urmare a  riscului de creştere a cantităţii de oxalaţi în sânge şi de formare de cristale de oxalat la nivel renal. La pacienţii cu insuficienţa renală severă se recomandă administrarea unor doze mai mici de acid ascorbic."},
    {"excerpt": "Administrarea unor doze de 1 g şi peste poate creşte concentraţiile de acid ascorbic din sânge şi urină astfel încât să influenţeze parametrii biochimici (glucoza, acid uric, creatinină, fosfaţi anorganici). În general, pot fi afectate metodele chimice de analiză care se bazează pe reacţii de culoare."},
    {"excerpt": "Deşi au fost descrise următoarele interacţiuni între vitamina C şi alte medicamente, relevanţa acestora la doza recomandată nu este cunoscută. Vitamina C în doză de 1 g pe zi creşte biodisponibilitatea contraceptivelor orale. Corticosteroizii intensifică oxidarea acidului ascorbic. Calcitonina creşte procentul consumului de vitamina C. Salicilaţii inhibă transportul activ al vitaminei C  în intestin. Tetraciclinele inhibă metabolismul intracelular şi reabsorbţia renală a vitaminei C. Acidul acetilsalicilic, barbituricele şi tetraciclinele favorizează excreţia vitaminei C în urină. Au fost raportate câteva cazuri în care acidul ascorbic a redus efectul warfarinei. Acidul ascorbic poate reduce efectul terapeutic al fenotiazinelor. Poate fi, de asemenea, redusă concentraţia de flufenazină. Consumul cronic al unor doze mari de vitamina C poate interfera cu sistemul disulfiram  alcool etilic când este administrată concomitent. Acidul ascorbic poate creşte absorbţia intestinală a fierului. Acidul ascorbic creşte absorbţia aluminiului din tractul gastrointestinal."},
    {"excerpt": "Acidul ascorbic este excretat în laptele matern şi traversează bariera placentară prin mecanism de difuzie simplă. Nu se cunosc efectele dozelor mari asupra fătului. Deoarece datele clinice sunt insuficiente, medicamentul se poate administra (fără depăşirea dozei recomandate) în timpul sarcinii sau alăptării numai dacă este absolut necesar, la indicaţia medicului."},
    {"excerpt": "Deoarece medicamentul vă este administrat de personal medical, este puţin probabil să primiţi o doză prea mare de vitamina C. În caz de supradozaj pot apare tulburări gastrointestinale inclusiv diaree, hiperoxalurie şi formare de calculi de oxalat în cazul unei urini acide. Dacă aveţi impresia că vi sa administrat o doză prea mare, discutaţi cu medicul dumneavoastră."},
    {"excerpt": "Acidul ascorbic este în general bine tolerat. La doze mari  pot să apară tulburari digestive (senzaţie de arsură epigastrică, diaree) sau urinare (formarea calculilor de uraţi, cistină şi/sau oxalaţi) precum şi episoade de hemoliză (la pacienţii cu deficit de glucozo6fosfatdehidrogenaza)."}
]