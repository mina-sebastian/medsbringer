[
    {
        "excerpt": "Substanța activă din comprimatele de Aciclovir este aciclovirul, care este eliminat la nivelul rinichilor. Dacă sunteți o persoană în vârstă (peste 65 ani) sau dacă funcția rinichilor este afectată, medicul dumneavoastră vă va reduce doza de Aciclovir. Riscul de afectare a funcției rinichilor este mai mare dacă utilizați în același timp și alte medicamente toxice pentru rinichi. La doze mari se recomandă consumarea unui volum adecvat de lichide pentru a evita efectele toxice la nivelul rinichilor."
    },
    {
        "excerpt": "Dacă sunteți o persoană în vârstă sau dacă aveți funcția rinichilor afectată, există o probabilitate mai mare de a dezvolta reacții adverse neurologice, cum ar fi dureri de cap, amețeli, agitație, confuzie, tremurături, tulburări de coordonare, tulburări în pronunțarea cuvintelor și emiterea unor sunete, halucinații, simptome psihotice, convulsii, somnolență, encefalopatie (disfuncție la nivelul creierului), comă (vezi pct. 4). În cazurile raportate, aceste reacții au fost în general reversibile după întreruperea tratamentului."
    },
    {
        "excerpt": "Administrarea prelungită sau repetată a aciclovirului la pacienţi cu funcţia imunitară compromisă poate determina selecţia tulpinilor virale cu sensibilitate redusă, ducând la lipsa unui răspuns terapeutic la continuarea tratamentului."
    },
    {
        "excerpt": "Coadministrarea comprimatelor de Aciclovir cu următoarele medicamente necesită precauţii speciale deoarece acestea prelungesc timpul de eliminare al aciclovirului din organism: Probenecid, medicament utilizat pentru tratamentul gutei, Cimetidină, medicament prescris pentru tratamentul ulcerului gastroduodenal, Micofenolat de mofetil, utilizat după transplant pentru a împiedica respingerea organului transplantat. alte medicamente nefrotoxice, teofilină, medicament utilizat pentru tratamentul bolilor căilor respiratorii asociate cu bronhoconstricție, cum este astmul."
    },
    {
        "excerpt": "Sarcina şi alăptarea Dacă sunteţi gravidă sau alăptaţi, credeţi că aţi putea fi gravidă sau intenţionaţi să rămâneţi gravidă, adresaţivă medicului sau farmacistului pentru recomandări înainte de a lua acest medicament. Dacă sunteți gravidă sau alăptați, nu utilizați Aciclovir, cu excepția cazului în care există o recomandare strictă făcută de către medic."
    },
    {
        "excerpt": "Vârstnici (cu vârsta peste 65 ani): poate fi administrată doza ca pentru adulţi cu consumarea unor importante cantităţi de fluide. Totuși, la vârstnici, trebuie avută în vedere posibilitatea existenței funcției deficitare a rinichilor. La cei cu funcție a rinichilor deficitară doza trebuie ajustată în concordanţă cu funcţia renală. Este necesar consumul unei cantități adecvate de lichide în timpul tratamentului cu aciclovir."
    },
    {
        "excerpt": "Cele mai frecvente reacţii adverse sunt prezentate mai jos şi sunt definite utilizând următoarea convenţie: Foarte frecvente (pot afecta mai mult de 1 din 10 persoane) Frecvente (pot afecta până la 1 din 10 persoane) Mai puţin frecvente (pot afecta până la 1 din 100 persoane) Rare (pot afecta până la 1 din 1000 persoane) Foarte rare (pot afecta până la 1 din 10000 persoane) Cu frecvenţă necunoscută (frecvenţa nu poate fi estimată din datele disponibile)"
    }
]