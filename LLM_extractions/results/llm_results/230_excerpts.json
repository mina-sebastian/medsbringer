[
    {"excerpt": "Se impune prudenţă încazul asocierii acidului acetilsalicilic cu urmatoarele produse medicamentoase: glucocorticoizi risc de ulceraţii şi hemoragii digestive; alte antiinflamatoare nesteroidiene risc de ulceraţii şi hemoragii digestive; anticoagulante orale risc hemoragic (este necesară monitorizarea timpului de protrombina şi adaptarea dozelor); heparine risc hemoragic; ticlopidina şi alte antiagregante plachetare creşte riscul hemoragiilor; trombolitice (alteplaza, streptokinaza) risc hemoragic; interferon alfa; acidul acetilsalicilic poate inhiba acţiunea interferonului; litiu creşte concentraţia plasmatică a acestuia, risc toxic; metotrexat creşte toxicitatea hematologică; digoxina creşte concentraţia plasmatică a acesteia şi riscul efectelor toxice; inhibitori ai enzimei de conversie a angiotensinei risc de insuficienţă renală acută; ciclosporina, sărurile de aur, medicamente nefrotoxice creşte concentraţia plasmatică a acestora şi a efectelor nefrotoxice; uricozurice (de exemplu probenecid), datorită scăderii efectului uricozuric (competiţie pentru eliminarea acidului uric la nivelul tubilor renali); se recomandă utilizarea altui analgezic; antidiabetice orale; creşte riscul hipoglicemiant al antidiabeticelor orale; sunt necesare informarea pacientului şi controlul mai frecvent al glicemiei."},
    {"excerpt": "Atenţionări speciale Este necesară aprecierea raportului risc/beneficiu terapeutic în caz de: reacţii alergice cum sunt rinita alergică, eritemul cutanat induse de acidul acetilsalicilic; reacţii alergice la alte medicamente sau alimente (ex. conservanţi); astm bronşic; afecţiuni inflamatorii sau ulcerative ale tractului gastrointestinal, incluzând ulcerul gastroduodenal, colita ulceroasă, boala Crohn; este necesara supravegherea atentă şi tratament antiulceros, în cazul administrării la pacienţii cu ulcer sau sângerări gastrointestinale în antecedente. afecţiuni cu tendinţă la retenţie hidrosalină; hipertensiune arterială; discrazii sanguine creşte riscul de sângerare; infecţii; diabet zaharat; insuficienţă hepatică şi renală risc de creştere a toxicităţii prin acumulare deficit congenital de glucozo 6 fosfat dehidrogenază În cazul tratamentului prelungit este necesar controlul funcţiilor hepatice şi renale. Este necasară prudenţă în caz de intervenţii chirurgicale, din cauza riscului crescut de hemoragii. Acidul acetilsalicilic inhibă agregarea plachetară. Vârstnici Este necesară monitorizarea atentă a pacienţilor din această grupă de vârstă. Se vor folosi doze mai mici deoarece epurarea produsului este scazută prin insuficienţa functională hepatică şi/sau renală la această categorie de pacienţi. Este crescut riscul reacţiilor toxice gastrointestinale. Acidul acetilsalicilic în doze mari micşorează eliminarea acidului uric, de aceea trebuie evitat la pacienţii cu gută."},
    {"excerpt": "Sarcina şi alăptarea Acidul acetilsalicilic sa dovedit teratogen în studii experimentale, la animale de laborator. Studii epidemiologice la femeia însărcinată nu au evidenţiat efecte teratogene şi fetotoxice în condiţiile administrării în primele 2 trimestre de sarcină, dar experienţa este limitată pentru utilizarea cronică de doze mari. Folosirea în ultimul trimestru de sarcină a fost asociată cu toxicitate cardiopulmonară şi renală la făt, închiderea precoce a canalului arterial, întârzierea şi prelungirea travaliului (pentru dozele mari de acid acetilsalicilic) şi creşterea frecvenţei accidentelor hemoragice (inclusiv pentru dozele mici). În primele două trimestre de sarcină se poate administra acid acetilsalicilic, dar numai la indicaţia medicului; se recomandă evitarea tratamentului cronic cu doze > 150 mg pe zi. În ultimul trimestru de sarcină acidul acetilsalicilic este contraindicat (cu excepţia utilizării punctuale pentru anumite indicaţii cardiologice şi obstetricale foarte limitate). Deoarece acidul acetilsalicilic trece în lapte, folosirea în timpul alăptării trebuie evitată, sau alăptarea se întrerupe, în funcţie de raportul risc/beneficiu."},
    {"excerpt": "Supradozaj Semnele şi simptomele pot varia în funcţie de gravitatea intoxicaţiei: moderată tulburări de auz (tinitus, hipoacuzie), cefalee, vertij, greaţă, care se pot remite prin scăderea dozei; severă febră, hiperventilaţie, cetoză, alcaloză respiratorie, acidoză metabolică, comă, colaps, insuficienţă respiratorie, hipoglicemie marcată. În caz de supradozaj: pacientul trebuie internat rapid într-o unitate de terapie intensivă; medicamentul se evacuează rapid prin efectuare de lavaj gastric; diureză alcalină forţată, dacă este necesar, hemodializă sau dializă peritoneală; evaluarea echilibrului acidobazic; tratament simptomatic."}
]