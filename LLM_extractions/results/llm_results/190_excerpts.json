[
    {
        "excerpt": "Aboxoma conţine ca substanţă activă apixaban şi aparţine unui grup de medicamente denumite anticoagulante. Acest medicament acţionează prin prevenirea formării de cheaguri de sânge prin blocarea Factorului Xa, care este un component important în coagularea sângelui. Aboxoma este utilizat la adulţi: pentru a preveni formarea cheagurilor de sânge la nivelul inimii, în cazul pacienţilor cu bătăi neregulate ale inimii (fibrilaţie atrială) şi cel puţin un factor de risc suplimentar."
    },
    {
        "excerpt": "Înainte să luaţi acest medicament, adresaţivă medicului dumneavoastră, farmacistului sau asistentei medicale dacă aveţi oricare dintre următoarele: un risc crescut de sângerare, de exemplu: tulburări de sângerare, inclusiv afecţiuni care rezultă în scăderea activităţii plachetare; tensiune arterială foarte mare, necontrolată prin tratament medical; aveţi vârsta mai mare de 75 ani; greutatea dumneavoastră este de 60 kg sau mai puţin; o boală de rinichi severă sau dacă sunteţi dializat; o problemă la ficat sau aţi avut probleme la ficat."
    },
    {
        "excerpt": "Următoarele medicamente pot creşte efectele Aboxoma şi pot creşte riscul de sângerare nedorită: unele medicamente pentru infecţii fungice (de exemplu ketoconazol, etc.); unele medicamente antivirale pentru HIV / SIDA (de exemplu ritonavir); alte medicamente utilizate pentru reducerea coagulării sângelui (de exemplu enoxaparină, etc.); medicamente antiinflamatoare sau calmante ale durerii (de exemplu acid acetilsalicilic sau naproxen)."
    },
    {
        "excerpt": "Testele de sânge pot arăta: o creştere a valorilor unei enzime a ficatului (gama glutamil transferază (GGT)). Reacţii adverse mai puţin frecvente (pot afecta până la 1 din 100 persoane) Sângerare: sângerare la nivelul creierului sau al coloanei vertebrale; sângerare la nivelul gurii sau eliminare de sânge prin tuse; sângerare la nivelul abdomenului sau vaginului; sânge roşu în materiile fecale; sângerare apărută după intervenţia chirurgicală, inclusiv vânătăi şi umflături, sânge sau lichid care se scurge de la nivelul plăgii/inciziei chirurgicale (secreţie a plăgii) sau de la locul de injectare."
    },
    {
        "excerpt": "Dacă nu ştiţi ce să faceţi sau aţi omis mai mult de o doză, întrebaţi medicul dumneavoastră, farmacistul sau asistenta medicală. Dacă încetaţi să luaţi Aboxoma Nu încetaţi să luaţi acest medicament fără să discutaţi mai întâi cu medicul dumneavoastră, deoarece creşte riscul de apariţie a cheagurilor de sânge dacă tratamentul este întrerupt prea devreme."
    },
    {
        "excerpt": "Dacă manifestaţi orice reacţii adverse, adresaţivă medicului dumneavoastră sau farmacistului. Acestea includ orice reacţii adverse nemenţionate în acest prospect. De asemenea, puteţi raporta reacţiile adverse direct prin intermediul sistemului naţional de raportare, ale cărui detalii sunt publicate pe websiteul Agenţiei Naţionale a Medicamentului şi a Dispozitivelor Medicale din România http://www.anm.ro/."
    }
]