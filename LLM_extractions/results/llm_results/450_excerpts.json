[
    {"excerpt": "Este puțin probabil ca acest medicament să determine scăderea zahărului din sânge, deoarece nu funcționează atunci când cantitatea de zahăr din sânge este scăzută. Cu toate acestea, atunci când acest medicament este utilizat în combinație cu un medicament numit sulfoniluree sau cu insulină, poate apărea o valoare scăzută a zahărului în sânge (hipoglicemie). Medicul dumneavoastră poate reduce doza de sulfoniluree sau insulină."},
    {"excerpt": "Acest medicament nu are nici o influență sau are o influență neglijabilă asupra capacității de a conduce vehicule și de a folosi utilaje. Cu toate acestea, au fost raportate amețeli și somnolență, care vă pot afecta capacitatea de a conduce vehicule sau de a folosi utilaje. Administrarea acestui medicament în combinație cu medicamente numite sulfoniluree sau cu insulină poate provoca scăderea cantității de zahăr din sânge (hipoglicemie), ceea ce vă poate afecta capacitatea de a conduce vehicule și de a folosi utilaje sau vă poate afecta echilibrul."},
    {"excerpt": "OPRIȚI administrarea ADIMUPLAN 100 mg comprimate filmate și contactați imediat un medic dacă observați oricare dintre următoarele reacții adverse grave: spate, cu sau fără greață și vărsături, deoarece acestea ar putea fi semne ale unui pancreas inflamat (pancreatită). Durere severă și persistentă la nivelul abdomenului (zona stomacului), care ar putea radia spre Dacă aveți o reacție alergică gravă (cu frecvența necunoscută), inclusiv erupții trecătoare pe piele, urticarie, vezicule pe piele/piele care se descuamează și umflarea feței, buzelor, limbii și gâtului, care pot provoca dificultăți la respirație sau înghițire, opriți administrarea acestui medicament și contactați imediat medicul. Medicul dumneavoastră vă poate prescrie un medicament pentru a vă trata reacția alergică și un alt medicament pentru diabetul dumneavoastră."},
    {"excerpt": "Unii pacienți au prezentat următoarele efecte secundare în timp ce au luat sitagliptină în combinație cu insulină (cu sau fără metformin):\nFrecvent: gripă\nMai puțin frecvente: senzație de gură uscată\nUnii pacienți au prezentat următoarele reacții adverse în timp ce au utilizat sitagliptină singură, în studiile clinice sau în timpul utilizării după autorizare, singură și/sau împreună cu alte medicamente pentru diabet zaharat:\nFrecvent: cantitate scăzută de zahăr în sânge, durere de cap, infecții ale căilor respiratorii superioare, nas înfundat sau secreții nazale și dureri în gât, osteoartrită, durere la nivelul brațelor sau picioarelor\nMai puțin frecvente: amețeli, constipație, mâncărime\nRare: număr redus de trombocite\nFrecvență necunoscută: probleme renale (uneori care au necesitat dializă), vărsături, dureri articulare, dureri musculare, dureri de spate, inflamație a plămânilor (boală pulmonară interstițială), pemfigoid bulos (un tip de vezicule la nivelul pielii)"}
]