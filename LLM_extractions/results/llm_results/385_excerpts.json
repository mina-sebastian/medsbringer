[
    {"excerpt": "Substanţa activă din Acid zoledronic Accord este acidul zoledronic, care face parte dintrun grup de substanţe denumite bifosfonaţi. Acidul zoledronic acţionează prin fixarea sa la nivelul osului şi prin scăderea vitezei de modificare a osului. Se utilizează: Pentru prevenția complicaţiilor osoase, de exemplu fracturi, la pacienţi adulţi cu metastaze osoase (extindere a cancerului de la locul primar la nivelul oaselor). Pentru reducerea cantităţii de calciu din sânge la pacienţi adulţi la care aceasta este prea mare din cauza prezenţei unei tumori. Tumorile pot accelera modificările normale ale osului, astfel încât eliberarea calciului din os este crescută. Această afecţiune este cunoscută sub denumirea de hipercalcemie indusă de tumori (HIT)."},
    {"excerpt": "Pacienţii cărora li se administrează chimioterapie şi/sau radioterapie, care utilizează corticosteroizi, cărora li se efectuează intervenţii chirurgicale stomatologice, care nu beneficiază de asistenţă stomatologică de rutină, care fumează sau care au fost trataţi anterior cu un bifosfonat (utilizat pentru tratarea sau prevenirea tulburărilor de la nivelul oaselor) pot prezenta un risc mai mare de a dezvolta osteonecroză de maxilar."},
    {"excerpt": "La pacienţii trataţi cu acid zoledronic au fost raportate scădere a concentraţiei calciului în sânge (hipocalcemie), determinând uneori crampe musculare, uscăciune a pielii şi senzaţie de arsură. Secundar hipocalcemiei severe, au fost raportate bătăi neregulate ale inimii (aritmie cardiacă), convulsii, spasme şi contracţii musculare (tentanie). În unele cazuri, hipocalcemia poate pune în pericol viaţa. Dacă oricare dintre aceste situaţii este valabilă în cazul dumneavoastră, adresaţivă imediat medicului dumneavoastră. Dacă aveți deja hipocalcemie, acesta trebuie corectată înainte de administrarea primei doze de acid zoledronic. Vi se vor administra suplimente adecvate cu calciu și vitamina D."},
    {"excerpt": "−  Aminoglicozide (medicamente utilizate pentru tratamentul infecțiilor severe), calcitonină (un medicament utilizat în tratamentul osteoporozei postmenopauză și al hipercalcemiei), diuretice de ansă (medicamente utilizate în tratamentul hipertensiunii arteriale sau al edemelor) sau alte medicamente care scad calcemia, deoarece administrarea acestora în același timp cu bifosfonați poate determina o concentrație prea mică a calciului în sânge."},
    {"excerpt": "−  Talidomidă (un medicament utilizat pentru tratamentul unui anumit tip de cancer al sângelui, cu manifestări la nivel osos) sau orice alte medicamente care pot fi nocive pentru rinichii dumneavoastră. −  Alte medicamente care conțin acid zoledronic sau orice alți bifosfonați, deoarece efectele combinate ale acestor medicamente administrate concomitent cu Acid zoledronic Accord nu sunt cunoscute. −  Medicamente antiangiogene (utilizate pentru tratamentul cancerului), deoarece administrarea concomitentă a acestora cu Acid zoledronic Accord a fost asociată cu raportări de osteonecroză de maxilar (OM)."},
    {"excerpt": "Acest medicament conține sodiu 342,9 mg (componenta principală a sării de gătit/de masă) în fiecare unitate de volum. Acesta este echivalent cu 17,15% din aportul zilnic maxim recomandat de sodiu pentru un adult. Dacă ar fi utilizată o soluție cu sare de bucătărie (soluție de clorură de sodiu 0,9 % masă/volum) pentru diluarea medicamentului Acid zoledronic Accord înainte de administrare, doza de sodiu primită ar fi mai mare."},
    {"excerpt": "Dacă vi sau administrat doze mai mari decât cele recomandate, trebuie să fiţi supravegheat cu atenţie de către medicul dumneavoastră. Acest lucru este necesar deoarece pot să apară modificări ale concentraţiilor plasmatice ale electroliţilor (de exemplu modificări ale valorilor concentraţiilor calciului, fosforului şi magneziului) şi/sau modificări ale funcţiei rinichilor, inclusiv insuficienţă renală severă. Dacă valoarea concentraţiei calciului scade prea mult, vi se poate administra calciu elementar în perfuzie intravenoasă."},
    {"excerpt": "Osteonecroza a fost, de asemenea, observată foarte rar la nivelul altor oase, în afară de maxilar, mai ales la nivelul șoldului sau coapsei. Spuneți imediat medicului dumneavoastră dacă prezentați simptome, cum sunt debutul sau agravarea durerii sau rigidității, în timpul tratamentului cu Acid zoledronic Accord sau după oprirea tratamentului."},
    {"excerpt": "Rare (pot afecta până la 1 din 1000 persoane): −  Ca urmare a concentrațiilor scăzute de calciu: bătăi neregulate ale inimii (aritmie cardiacă, o consecință a hipocalcemiei). O tulburare a funcției rinichilor numită sindromul Fanconi (care va fi, în mod normal, diagnosticată de medicul dumneavoastră, cu ajutorul anumitor teste ale urinei)"},
    {"excerpt": "Foarte rare (pot afecta până la 1 din 10000 persoane): −  Ca şi consecinţe ale concentraţiilor scăzute de calciu: convulsii, amorţeală şi tetanie (secundar hipocalcemiei).  Discutați cu medicul dumneavoastră dacă aveți durere la nivelul urechii, secreție din ureche și/sau infecție a urechii. Acestea ar putea fi semne ale deteriorării oaselor de la nivelul urechii."},
    {"excerpt": "Rareori poate să apară fractură atipică la nivelul femurului, în special la pacientele care urmează un tratament pe termen lung pentru osteoporoză. Adresaţivă medicului dumneavoastră dacă prezentaţi durere, slăbiciune sau disconfort la nivelul coapsei, şoldului sau la nivel inghinal, deoarece acest lucru poate fi un semn precoce al unei posibile fracturi de femur."}
]